## شرایط و ضوابط عمومی

کاربر گرامی لطفاً موارد زیر را جهت استفاده بهینه از پلتفرم علی بابا به دقت ملاحظه فرمایید:

    ثبت نام، ورود کاربران و استفاده از پلتفرم، رزرو یا خرید محصول به معنای آگاه بودن و پذیرفتن  کلیه شرایط و قوانین آن است. لازم به ذکر است شرایط و قوانین مندرج در وبسایت یا اپلیکیشن، جایگزین کلیه توافق‏‌های قبلی محسوب می‏‌شود.
    توجه داشته باشید کلیه اصول و رویه‏‌های علی بابا منطبق با قوانین جمهوری اسلامی ایران و مقررات سازمان هواپیمایی کشوری و سازمان میراث فرهنگی، قانون تجارت الکترونیک و قانون جرائم رایانه ای است و کاربران می بایست هنگام استفاده از خدمات سایت یا اپلیکیشن، کلیه  قوانین و مقررات جمهوری اسلامی ایران اعم از قوانین جزایی، مدنی، مالی، تجاری و به طور خاص قانون تجارت الکترونیک، قانون جرائم رایانه‌ای ، قانون حمایت از حقوق مولفان و مصنفان، قانون ثبت اختراعات، طرحهای صنعتی و علائم تجاری، قانون حمایت از حقوق پدید آورندگان نرم افزارهای رایانه ای و سایر قوانین مرتبط  و مقررات این سایت را رعایت نمایند. در صورتی که در قوانین مندرج، رویه‏‌ها و خدمات علی بابا تغییراتی در آینده ایجاد شود، در همین صفحه منتشر و به روز رسانی می شود و کاربر توافق می‏‌کند که استفاده مستمر وی از علی بابا به معنی پذیرش و متعهد بودن به آخرین نسخه‌ی قوانین موجود می‌باشد.
    در صورت نقض مقررات از سوی هر کاربر یا ایجاد اختلال یا مشکل در عملکرد وب سایت یا اپلیکیشن و یا لطمه به حقوق سایرین بنابر دستور مقامات قضایی یا قانونی صالح و یا حسب صلاحدید، علی بابا  می تواند استفاده از خدمات و حساب کاربری کاربر را محدود یا ممنوع نموده یا به تعلیق درآورد و یا آن را مسدود نماید، اما مسئولیتی دیگر در قبال کاربران و کسب و کارهای خصوصی و عمومی نخواهد داشت و عواقب احتمالی تخلف، بر عهده کاربر خواهد بود و علی بابا می تواند مراتب را به مراجع ذی صلاح اعلام نماید.

شرایط ثبت‌نام و ایجاد حساب کاربری:

    کاربران از طریق ثبتنام و ایجاد حساب کاربری در سایت علی‌بابا می توانند از خدمات و محصولات علی‌بابا استفاده کنند. کاربران متعهد می‌شوند که اطلاعات خود را هنگام ثبت‌نام و رزرو به صورت صحیح در وب‌سایت وارد کنند. در صورت ورود اطلاعات ناقص يا نادرست، مسئولیت عواقب این امر بر عهده‌ی کاربر خواهد بود. کاربر متعهد می‌شود هرگونه تغـییر در مشـخصـات فردی خود را در اسـرع وقت در وب‌سایت علی‌بابا اصلاح نماید. در غیر این‌صـورت این وب‌سایت هیچ مسئولیتی در قبـال تبعات ناشی از عدم صحت اطلاعات موجود نخواهد داشت.
    مسئولیت استفاده و حفاظت از اطلاعات حساب کاربری و رمز عبور به عهده ی کاربر بوده و نیز هرگونه دریافت سفارش خدمات و پشتیبانی از طریق آن نام کاربری و رمز عبور صورت میگیرد. کاربر در قبال هرگونه استفاده از حساب کاربری خود ولو توسط دیگری مسئول است. مسئولیت هرگونه خسارت احتمالی که ناشی از عدم رعایت مقررات علی بابا توسط کاربر باشد، با خود کاربر بوده و علی بابا می‌تواند از اطلاعات ثبت‌شده برای پیگیری قانونی استفاده کند.

    کاربر با ورود، ثبت نام یا جستجوی محصول در وب‌سایت یا اپلیکیشن علی‌بابا تمایل خود را برای دریافت پیشنهادات علی‌بابا در قالب پیامک، ایمیل و پوش نوتیفیکیشن اعلام می کند.
    هیچ فرد دارنده یک کد ملی نباید بیش از یک حساب کاربری برای خودش ایجاد نماید.

حقوق مالکیت فکری: 

    سو‌ءاستفاده از اموال فکری گروه شرکتهای علی بابا اعم از نام ، علامت تجاری و کاراکتر علی بابا ، نام دامنه(وبسایت) علی بابا، مکاتبات وی، یا استفاده از نام‌ها یا علائم مشابهی که شبه‌برانگیز هستند، به هر طریقی ممنوع است. علی بابا در صورت مشاهده چنین مواردی حق اقدام مطابق با قانون حمایت از حقوق مولفان و مصنفان، قانون ثبت اختراعات ، طرحهای صنعتی و علائم تجاری و طرح شکایت به مراجع قانونی ذیصلاح، را خواهد داشت و همچنین حق اطلاع‌رسانی به کاربران و سرویس دهندگان و سرویس گیرندگان اینترنتی و سایر ذی نفعان را برای خود محفوظ می‌دارد.
    پایگاه اینترنتی علی بابا وب سایت به آدرس https://www.alibaba.ir و اپلیکیشن علی بابا و زیردامنه های متصل به این نام دامنه می باشد و علی بابا فقط از همین طریق و شماره تماس های پشتیبانی مذکور در وب سایت و یا سرشماره های پیامکی 10001، 1000247، 1000439، 1000429، 10005281512135، 100043900700، 20004390  با کاربران ارتباط برقرار می کند. علی بابا هرگونه مکاتبات اینترنتی، تماس و یا پیامک از طرق ‌دیگر به‌جز آدرس‌های رسمی و معتبر مذکور را تأیید نمی‌کند.
    کلیه خدمات، محصولات و محتـوای عرضه شده در وب‌سـایت علی‌بابا متعلق به علی بابا بوده و منحصراً جهت استـفاده‌ و انتشار در این وب‌سـایت تولید می‌شوند. هر گونه سوءاستفـاده از محتوا اعم از اطلاعات، متن‌ها، عکس‌ها، نقشه‌ها، طرح‌ها و یا هرگونه استخراج به هر طریق اعم از استـخراج دستی، ربات، کراولر و غیره، و استفاده از اطلاعات و نتایج جستجوی محصولات در سایت علی‌بابا اعم از بلیط هواپیما، قطار اتوبوس، هتل، اقامتگاه، تور، شامل نامشرکت های هواپیمایی( Airline)، شماره و نوع و ساعت و قیمت یا اطلاعات مربوط به مقایسه یا خرید، و یا انتشار آن به هر شکل اعم انتشار روی صفحات وب، شبکه‌های اجتماعی، پیام‌رسان‌های موبایلی، رسانه‌های چاپی و دیجیتال و غیره، از این وب‌سایت پیگرد قانونی دارد و هیچ فرد حقیقی یا حقوقی اجازه‌ی سوء استفاده از محتوای این وب‌سایت را ندارد.
    هرگونه انتشار یا اقتباس از محتوای پلتفرم های متعلق به گروه علی بابا در اینترنت، تنها با ذکر منبع (نام و نشانی اینترنتی وب‌سایت علی‌بابا) و لینک به مطلب ذکر شده مجاز است و همچنین برای استفاده از محتوای وب‌سایت در رسانه‌های چاپی نیز، دریافت اجازه کتبی از مسئولان علی بابا ضروری است.
    علی بابا می‌تواند برای ویرایش، حذف یا بازنشر محتواهای تولید و نشر شده توسط کاربر به‌  تشخیص خود اقدام کند.

موارد عدم مسئولیت:

    وب‌سایت علی‌بابا به فروش اینترنتی بلیط هواپیما، قطار، اتوبوس می‌پردازد و امکان رزرو هتل و اقامتگاه یا خرید تور از تامین کنندگان اصلی را به صورت اینترنتی فراهم کند. بنابراین علی بابا در قبال شرایط و مقررات ارائه این خدمات توسط تامین کنندگان اصلی اعم از ایرلاین یا سازمان هواپیمایی کشوری،شرکتهای ریلی، شرکتهای اتوبوسرانی، هتل، اقامتگاه، تامین کننده تور و شرایط استفاده یا استرداد محصول، کنسلی ، تاخیر یا تعجیل پرواز یا حرکت، جرائم و... مسئولیتی را بر عهده نخواهد داشت.  تمامی این اطلاعات نیز هنگام خرید به کاربر نمایش داده می شود و اقدام کاربر به خرید و ثبت رزرو به منزله آگاهی وی از تمامی این شرایط و پذیرش آنها می باشد.
    علی بابا در محدوده قوانین و مقررات تامین کنندگان اصلی ، مراجع قانونی از جمله سازمان هواپیمایی کشوری، سازمان گردشگری و میراث فرهنگی و ستاد ملی کرونا ، قادر به ارائه خدمات به کاربر می باشد و در خصوص استفاده از کلیه خدمات از جمله بلیط هواپیما، قطار، اتوبوس یا رزرو هتل و اقامتگاه مقررات و شرایط اعلامی در سایت و مقرر شده  از سوی تامین کنندگان اصلی و مراجع قانونی در خصوص طرفین این قرارداد لازم الاجرا می باشد.
    اطلاعات مربوط به هتل‌ها اعم از خارجی یا داخلی که در سایت و اپلیکیشن علی بابا قرار گرفته، توسط هتل ارسال شده و در وب سایت نمایش داده می شود و مسافر متعهد به مطالعه این شرایط و در صورت نیاز اخذ راهنمایی از پشتیبانی علی بابا می باشد. این اطلاعات شامل قیمت‌های به‌روزشده، امکانات، ظرفیت اتاق‌ها و... می‌باشد و هتل‌ها مسئول صحت آن‌ها می‌باشند، علی بابا تلاش می‌کند که این اطلاعات را به بهترین شکل ممکن ارائه و به‌روزرسانی کند، بااین‌حال به دلیل تغییر شرایط ممکن است این اطلاعات تغییر کند.
    در صورت بروز هرگونه اخلال در شبکه بانکی به هنگام پرداخت، اگر از حساب کاربر مبلغی کسر شود، این مبلغ ظرف مدت قانونی از طرف بانک بازگردانده می‌شود و علی بابا در این مورد مسئولیتی ندارد.

سیاست‏‌ رعایت حریم خصوصی کاربر:

    همچنین بدین وسیله به اطلاع کاربران رسانده می‌شود که علی بابا همانند سایر وب‌سایت‌ها از جمع‌آوری IP و کوکی‌ها استفاده می‌کند و اطلاعات را توسط کوکی (cookie) جمع آوری می کند. کوکی فایلی است که به درخواست یک سایت، توسط مرورگر ایجاد می‌شود و به سایت امکان ذخیره بازدید‌های شما و مناسب‌سازی آنها را فراهم می‌نماید. بسیاری از مرورگرها امکان غیرفعال کردن کوکی را فراهم کرده‌اند، به این منظور می‌توانید راهنمای مرورگرها را مطالعه کنید. لازم به توضیح است که پروتکل، سرور و لایه‌های امنیتی علی بابا و روش‌های مناسب مدیریت داده‌ها حداکثر تلاش را به عمل می‌آورد که اطلاعات کاربران را محافظت و از دسترسی‌های غیرقانونی جلوگیری کند. طبیعتا مسئولیت هرگونه سواستفاده به شخص یا اشخاص متخلف مربوط بوده و علی بابا حق اعتراض و پیگیری را از طریق قانونی بنابر صلاحدید خود محفوظ می‌دارد.
    علی بابا هویت شخصی کاربران را محرمانه می‌داند و اطلاعات شخصی آنان را به هیچ شخص یا سازمان دیگری منتقل نمی‌کند، مگر در محدوده مورد نیاز برای ارائه خدمات و اجرای قرارداد و یا به موجب دستور مراجع ذی‌صلاح باشد. در این موارد هیچ گونه مسئولیت قانونی مبنی بر جبران خسارت برای علی بابا وجود ندارد و کاربران با اعلام رضایت خود در استفاده از خدمات وب سایت، حق هرگونه اعتراض را از خود سلب نموده اند. 
    علی بابا با تاکید بر احترامی که برای حریم شخصی کاربران قائل است، برای استفاده از امکانات پلتفرم اطلاعاتی را از کاربران درخواست می‌کند.این اطلاعات در حد ضرورت و متناسب با مقاصدی از جمله ارائه خدمات، مطالعه علت گزارش خطا و بهبود اشکالات سیستمی و تجربه کاربری در هنگام استفاده از وبسایت علی بابا و نیز تحقیقات بازاریابی و ارائه پیشنهادات مرتبط تر به کاربران جمع آوری می شود و به نحوی مورد استفاده قرار می‌گیرند که به طور مستقیم به یک شخص حقیقی مشخص و معین مرتبط نباشند.  
    کاربر متعهد است از اقدام به هرگونه عملی که به طور مستقیم یا غیر مستقیم منجر به هک کردن اطلاعات موجود در سـایت یا اختلال در عملکرد سایت گردد خودداری نماید . ضمناً کاربر تعهد می‌دهد که هر گونه اطلاع از توسل به هک کردن اطلاعات توسط شخص و یا موسسه‌ی دیگر را در اسرع وقت به مدیریت سایت علی‌بابا اطلاع دهد.
    توجه داشته باشید که شماره سفارش شما محرمانه است و نباید در اختیار اشخاص دیگر (به جز کارشناسان پشتیبانی علی‌بابا) قرار بگیرد.

## شرایط و ضوابط خرید اینترنتی بلیط هواپیما

    عملیات خرید بلیط در وب‌سایت علی‌بابا مشمول مجموعه‌ی قوانین و مقررات تجارت الکترونیکی بوده و هرگونه تخلف تحت پیگرد قانونی قرار خواهد گرفت. خریدار ضمن خرید اینترنتی بلیط، متعهد می‌شود که از کلیه‌ی قوانین و مقررات خرید بلیط آگاهی کامل دارد.
    طبق مقررات سازمان هواپیمایی کشوری، مسئولیت کنسلی، تاخیر یا تعجیل در زمان انجام پرواز، بر عهده‌ی شرکت هواپیمایی برگزار کننده‌ی پرواز است وعلی بابا مسئولیتی در این خصوص نخواهد داشت.
    هنگام ثبت‌نام و رزرو بلیط، اطلاعات اساسی مسافر همچون نام و نام خانوادگی، مسیر پرواز، ساعت پرواز، تاریخ سفر، باید به صورت صحیح وارد گردد. بطور مثال نام مسافر باید به صورت صحیح با حروف انگلیسی وارد شود. امکان اصلاح نام مسافر پس از خرید نهایی بلیط وجود نداشته وعلی‌بابا، هیچ‌گونه مسئولیتی در قبال اطلاعاتی که به اشتباه وارد شده‌اند بر عهده ندارد و برای اصلاح اطلاعات، مسافر می‌بایست بلیط را کنسل و مجدداً خریداری کند.
    اعلام تغییرات پرواز و یا نهایی شدن سفارش در پرواز های داخلی از طریق اس ام اس و در پروازهای خارجی از طریق ایمیل و اس ام اس و بنا به ضرورت از طریق تلگرام به مسافر اعلام می شود لذا ورود تلفن معتبر و در دسترس الزامی است و در غیر این صورت مسئولیت نرسیدن پیام ها به عهده مسافر است.
    لطفا پس از اتمام فرآیند خرید به دانلود بلیط ، ارسال اس ام اس و گرفتن ایمیل توجه نمایید و پیش از اطمینان از صدور بلیط از خرید مجدد جلوگیری نمایید .
    بلیط خریداری شده، متعلق به مسافری است که مشخصاتش در سیستم وارد شده است و غیر قابل انتقال به غیر می‌باشد. در صورت عدم تطابق نام مسافر در بلیط و کارت شناسایی، مسافر در فرودگاه پذیرش نخواهد شد.
    طبق قوانین هواپیمایی کشوری، نوزاد به مسافری اطلاق می شود که بین ۱۰ روز تا دو سال، سن دارد. کودک به مسافری اطلاق می شود که بین دو تا دوازده سال تمام سن دارد و بزرگسال به مسافری، بیش از دوازده سال سن دارند. خریدار با علم به قوانین مذکور اقدام به خرید بلیط می نماید. بدیهی است در صورت عدم دقت خریدار و اشتباه وارد نمودن رده‌ی سنی و تاریخ تولد، از سوار شدن مسافر به هواپیما ممانعت به عمل خواهد آمد.
    بلیط نوزاد یا کودک را به هیچ وجه نمی‌توان به تنهایی و جدا از بلیط بزرگسال به صورت آنلاین خریداری نمود.
    لازم به ذکر است که در بلیط‌های نرخ سیستمی (بلیط های سیستمی به بلیط هایی اطلاق می گردد که تابع قانون هواپیمایی کشوری و با نرخ های شناور به فروش می رسد)، قیمت بلیط برای مسافران نوزاد، کودک و بزرگسال متفاوت است، اما در بلیط‌های چارتری ( بلیط چارتر به بلیطی اطلاق می گردد که نرخ های آن توسط آژانس های چارتر کننده تعیین میشود و استرداد آن تابع قوانین سازمان هواپیمایی کشوری نمی باشد)، قیمت بلیط کودک با بزرگسال برابر است.
    نوع هواپیما بر اساس اعلام ایرلاین‌ها و چارترکنندگان در هنگام خرید و بلیط صادر شده مشخص می باشد. هر نوع تغییر در نوع هواپیما بر عهدۀ شرکت هواپیمایی برگزارکنندۀ پرواز است و علی‌بابا در این مورد مسئولیتی ندارد.
    هنگام مراجعه به فرودگاه، در پروازهای چارتر ارائه‌ی یک نسخه‌ی چاپ شده از بلیط و در پروازهای سیستمی، ارائه‌ی شماره‌ی بلیط به همراه مدرک معتبر شناسایی ( کارت ملی، شناسنامه و پاسپورت) به مسئول پذیرش شرکت هواپیمایی مربوطه الزامی است.
    خریدار حق تغییر قیمت بلیط، و تغییر در مفاد بلیط صادر شده به هر نحو و عنوان را نخواهد داشت.
    طبق قوانین سازمان هواپیمایی کشوری، همراه داشتن مجوز پزشک معتمد ایرلاین برای خانم‌های باردار، افراد مبتلا به بیماری‌های قلبی-عروقی، بیماری‌های تنفسی، صرع، آنمی شدید،دوران نقاهت بعد عمل جراحی، دیابت ملیتوس کنترل نشده، کسانی که دیالیز می‌شوند یا کسانی که از داروهای تضعیف‌کننده‌ی سیستم ایمنی استفاده می‌نمایند و یا هرگونه بیماری که سبب منع سفر هوایی باشد، هنگام سوار شدن به هواپیما ضروری می‌باشد. همچنین لازم به ذکر است که همراه داشتن نامه مربوط جهت انجام پرواز کافی نبوده و ایرلاین در صورت تشخیص خطرناک بودن سفر برای افراد ذکر شده یا دیگر مسافران مجاز به ممانعت از پرواز این دسته از مسافران می باشد و کنسلی بلیط در چنین شرایطی مطابق با قوانین اولیه بلیط صورت خواهد پذیرفت و علی بابا در این خصوص هیچگونه مسئولیتی نخواهد داشت.مسافران، داروهای مورد نیاز خود را در طول سفر به همراه داشته باشند.
    استفاده از خدمات خاص شامل ویلچر، ماسک اکسیژن در حین پرواز، نیازمند اطلاع رسانی و هماهنگی با ایرلاین دارد. در صورت نیاز به دریافت خدمات خاص می بایست قبل از خرید پرواز مورد نظر خود با پشتیبانی وب سایت علی بابا جهت بررسی امکان ارایه اینگونه خدمات توسط ایرلاین تماس حاصل فرمایید.
    توجه داشته باشید که هواپیمایی‌های پارس ایر و پویا ایر خدمات ویلچری ارائه نمی‌کنند.
    حضور مسافر در پرواز های داخلی حداقل یک ساعت قبل از زمان پرواز و در پرواز های خارجی حداقل 3 ساعت قبل از زمان پرواز در فرودگاه و ترمینال پرواز به همراه مدارک مورد نیاز الزامی است.

## شرایط و قوانین خرید بلیط پرواز چارتری

    برای پروازهای داخلی باید حداقل یک ساعت و نیم قبل از زمان پرواز در فرودگاه و ترمینال حاضر شوید.
    پروازهای چارتری در مقایسه با پروازهای سیسـتمی ممکن است تغییرات بیش‌تری داشته و حتی کنسل شوند.در موارد کنسلی،علی بابا تمام تلاش خودرا جهت پیگیری فراهم کردن پرواز جایگزین از سمت تامین کننده خواهد کرد،چنانچه امکان ارائه پرواز جایگزین وجود نداشته باشد، مبلغ بلیت کنسل شده به صورت کامل عودت داده خواهد شد .
    اگر در جدول درصد جریمه‌های استرداد یک بلیط، جریمه 100درصدی می‌بینید، یعنی امکان استرداد برای این بلیط به‌خصوص، وجود ندارد و در صورت استرداد این بلیط، تمام مبلغ بلیط به عنوان جریمه استرداد درنظر گرفته می‌شود.
    اگر پرواز چارتری شما کنسل شود و از طرف آژانس، بلیط جایگزین برای شما درنظر گرفته نشود، مبلغ بلیط به‌طور کامل به شما برمی‌گردد و نیازی به ثبت استرداد از سمت شما در ‌وب‌سایت علی‌بابا نیست.
    اگر بلیط پرواز چارتری شما کنسل شود یا بیشتر از ۲ ساعت تاخیر داشته باشد، این تغییرات از طریق پیامک به اطلاع شما می‌رسد. اگر پیامک تاییدتان را در جواب پیامک اطلاع‌رسانی نفرستید، استرداد بلیط فقط با ارسال بلیط مهرشده امکان‌پذیر خواهد بود.
    قیمت بلیط چارتر برای کودکان بین ۲ تا ۱۲ سال، برابر با قیمت بلیط بزرگسال است.

## شرایط و قوانین خرید بلیط پرواز سیستمی

    خرید بلیط در ‌وب‌سایت علی‌بابا از قوانین و مقررات تجارت الکترونیکی تبعیت می‌کند و هر تخلفی، تحت پیگرد قانونی قرار خواهد گرفت. خریدار هم هنگام خرید بلیط، اطلاع خود را از قوانین و مقررات خرید بلیط اعلام می‌کند.
    طبق مقررات سازمان هواپیمایی کشوری، مسئولیت کنسلی، تاخیر یا تعجیل در زمان انجام پرواز، به‌عهده شرکت هواپیمایی برگزارکننده پرواز است و علی‌بابا مسئولیتی در این خصوص ندارد.
    هنگام ثبت نام و خرید بلیط، حواستان باشد که مشخصات خودتان و مسافران دیگر را مثل نام و نام خانوادگی، مسیر پرواز، ساعت پرواز، تاریخ سفر، به‌درستی وارد کنید. مثلا نام مسافر باید به‌صورت صحیح با حروف انگلیسی وارد شود. از آنجایی که امکان اصلاح نام مسافر بعد از خرید نهایی بلیط وجود ندارد، برای اصلاح اطلاعات باید بلیط قبلی را کنسل و مجددا بلیط بخرید. علی‌بابا هیچ مسئولیتی در قبال اطلاعاتی که به‌اشتباه وارد شده‌اند، ندارد.
    اعلام تغییرات پرواز و یا نهایی‌شدن بلیط سفر فقط از طریق پیامک انجام می‌شود، بنابراین از درستی شماره‌تلفنی که ثبت کرده‌اید، مطمئن شوید. اگر شماره را به اشتباه ثبت کرده باشید، پیامک‌های اطلاع‌رسانی به دست شما نمی‌رسد؛ در این صورت مسئولیت نرسیدن پیام‌ها، به‌عهده شماست.
    بلیط خریداری‌شده متعلق به مسافری است که مشخصاتش در ‌وب‌سایت یا هنگام خرید وارد شده است؛ بنابراین نمی‌توانید بلیط را برای سفر به شخص دیگری بدهید. اگر مشخصات مسافر نوشته‌شده در بلیط با کارت شناسایی مسافر در فرودگاه یکی نباشد، پذیرش مسافر انجام نخواهد شد.
    طبق قوانین هواپیمایی کشوری، نوزاد به مسافری اطلاق می‌شود که بین 10 روز تا 2 سال سن دارد. کودک به مسافری اطلاق می‌شود که بین 2 تا 12 سال تمام سن دارد و بزرگسال به مسافری گفته می‌شود که بیشتر از 12 سال سن داشته باشد. فرض بر این است که خریدار با دانستن این قانون، بلیط خود را خریده است؛ بنابراین در صورت بی‌دقتی خریدار بلیط و اشتباه واردکردن رده سنی و تاریخ تولد، از سوارشدن مسافر به هواپیما جلوگیری می‌شود (بلیط برای نوزاد زیر 10 روز صادر نمی شود).
    بلیط نوزاد یا کودک را به‌هیچ‌وجه نمی‌توانید به‌تنهایی و جدا از بلیط بزرگسال به‌صورت آنلاین بخرید.
    در بلیط‌های سیستمی قیمت بلیط برای مسافران نوزاد، کودک و بزرگسال متفاوت است، اما در بلیط‌های چارتری قیمت بلیط کودک با بزرگسال، یکسان محاسبه می‌شود.
    هنگام خرید می‌توانید نوع هواپیما را که براساس اعلام هواپیمایی‌ها مشخص شده، ببینید. هر تغییری در نوع هواپیما به‌عهده شرکت هواپیمایی برگزارکننده پرواز است و علی‌بابا مسئولیتی در این خصوص ندارد.
    در پروازهای چارتری، هنگام مراجعه به فرودگاه، ارائه یک نسخه چاپ شده از بلیط و در پروازهای سیستمی و ارائه شماره بلیط به همراه مدرک معتبر شناسایی (کارت ملی، شناسنامه یا پاسپورت) به مسئول پذیرش شرکت هواپیمایی مربوطه الزامی است.
    خریدار حق تغییر قیمت بلیط و تغییر در مشخصات بلیط صادرشده را به‌هیچ‌وجه ندارد.
    طبق قوانین سازمان هواپیمایی کشوری، همراه داشتن مجوز پزشک معتمد هواپیمایی برای خانم‌های باردار، افراد مبتلا به بیماری‌های قلبی-عروقی، بیماری‌های تنفسی، صرع، آنمی شدید، دوران نقاهت بعد عمل جراحی، دیابت ملیتوس کنترل‌نشده، بیماران دیالیزی، کسانی که از داروهای ضعیف‌کننده سیستم ایمنی استفاده می‌کنند و به‌طور کلی کسانی که منع سفر هوایی دارند، هنگام سوار شدن به هواپیما ضروری است.
    به‌همراه داشتن نامه مربوط برای انجام پرواز کافی نیست و هواپیمایی می‌تواند در صورت تشخیص خطرناک‌بودن سفر برای این افراد یا مسافران دیگر، از پرواز این افراد جلوگیری کند. استرداد (کنسلی) بلیط در چنین شرایطی از قوانین اولیه بلیط پیروی می‌کند و علی‌بابا دراین‌باره هیچ مسئولیتی ندارد. مسافران باید داروهای موردنیازشان را در سفر (داخل کابین) به همراه داشته باشند.

## قوانین عمومی مربوط به کنسلی بلیط پرواز داخلی

در خواست کنسلی بلیط های سیستمی از طرف مسافر، مطابق قوانین هواپیمایی کشوری، شامل جریمه‌ی کنسلی می‌شود. مقدار این جریمه طبق قوانین سازمان هواپیمایی کشوری و قوانین ایرلاین متفاوت است (جدول درصد جریمه از اینجا قابل مشاهده است) پس از درخواست استرداد توسط مسافر، مبلغ جریمه کنسلی و مبلغ کارمزد انتقال وجه از قیمت بلیط کسر شده و باقیمانده مبلغ، به‌طور آنلاین به حساب مسافر برمی‌گردد. این مسئله در مورد پروازهای غیر قابل استرداد صادق نیست. مدت زمان بازگشت وجه، تابع مقررات بین بانکی (حداکثر تا ۷۲ ساعت کاری) است.

در صورت ابطال یا تاخیر بیش از دو ساعتِ پرواز بلیط خریداری شده شامل جریمه‌ی کنسلی نمی گردد و مسافر ملزم است در قسمت استرداداد های وب سایت گزینه "لغو پرواز توسط ایرلاین" و یا "تاخیر و تعجیل پرواز بیش از دو ساعت" را انتخاب نماید.

در صورت ابطال پرواز و یا تاخیر بیش از دو ساعت که سبب انصراف مسافر از پرواز گردد، ارائه‌ی بلیط/رسید مهر شده توسط ایستگاه مبدا، به منظور هرگونه پیگیری و استرداد بدون جریمه‌ الزامی است.

در صورتی که مسافر قصد خرید بلیط در 2 پرواز متوالی را دارد می بایست هنگام خرید حداقل ۳ ساعت بین رسیدن پرواز اول به مقصد و حرکت پرواز دوم فاصله باشد. در غیر این صورت مسئولیت نرسیدن به پرواز دوم برعهده مسافر می باشد و علی بابا هیچگونه مسئولیتی در این خصوص نخواهد داشت و جریمه کنسل شدن بلیط دوم به عهده مسافر است.

ایرلاین پویا تنها در صورتی که هر دو لگ پویا باشد و فاصله بین پرواز 24 ساعت باشد استرداد لگ دوم را بدون جریمه انجام میدهد.

در حال حاضر ایرلاین ماهان و قشم ایر برای مسافرانی که به دلیل پزشکی نمیتوانند از پرواز استفاده کنند و قبل از پرواز با ایرلاین هماهنگی لازم را انجام نداده اند و از پزشک معتمد ایرلاین تایید انجام پرواز نگرفته اند حتی با بلیط مهر شده استرداد بدون جریمه انجام نمیدهند.

اصلاح استرداد بلیط هواپیمایی وارش در صورت نیاز از قبیل تاخیر بیش از دو ساعت پرواز که موجب انصراف مسافر از پرواز شده است تا 7 روز کاری امکان پذیر است.
اگر تغییرات پروازهای ایرلاین اروان قبل از 72 ساعت مانده به پرواز به شما اطلاع رسانی شود امکان استرداد بدون جریمه وجود ندارد؛ اما در صورت اعلام تغییراتِ بیش از 2 ساعت در بازه زمانی 72 ساعت مانده به پرواز، امکان استرداد بدون جریمه وجود خواهد داشت.

بلیط مسافرین پرواز کارون، زاگرس،اروان، معراج، ساها، قشم ایر و تابان پس از پذیرش و دریافت کارت پرواز(در صورت عدم استفاده از پرواز) غیر قابل استرداد می باشد.

استرداد بدون جریمه پرواز های رفت و برگشت و کانکشنی ایرلاین ساها در صورتی که حداکثر فاصله بین پروازها 48 ساعت باشد در صورت ثبت استرداد قبل از انجام پرواز امکان پذیر است.حداقل زمان بین دو پرواز نیز اگر هر دو طرف ایرلاین ساها باشد باشند از زمان فرود پرواز اول تا بلند شدن پرواز بعدی 2 ساعت واگر یکی از ایرلاین ها ساها و ایرلاین دیگه غیر از ساها باشند این تایم 3 ساعت است.

طبق بخشنامه هواپیمایی کشوری به شماره 1338/300-41، در صورتی که استرداد شما «به دلایل شخصی» باشد، مالیات (به مبلغ 3 هزار تومان) غیرقابل‌استرداد خواهد بود.

قوانین استرداد (کنسلی) در بلیط‌های رفت‌و‌برگشت

طبق توافقنامه همکاری بین هواپیمایی‌ها و بر اساس قوانین داخلی هر هواپیمایی، استرداد بدون جریمه یک مسیر (به‌دلیل ابطال) یا تاخیر بالای دو ساعت مسیر دیگر، به شرح زیر است:

اگر بلیط پرواز به‌صورت رفت‌و‌برگشت خریده شده باشد و فقط یکی از پروازهای رفت یا برگشت توسط هواپیمایی لغو شود یا تاخیر بیش از دو ساعت داشته باشد و مسافر از پرواز انصراف دهد، در صورتی که هر دو پرواز شرایط زیر را داشته باشد، مسافر می‌تواند درخواست استرداد بدون جریمه هر دو پرواز رفت‌وبرگشت را بدهد:

    هنگام خرید باید حداقل دو ساعت فاصله زمانی بین رسیدن پرواز اول به مقصد و حرکت پرواز دوم از همان فرودگاه لحاظ شده باشد. در غیر این صورت، مسئولیت نرسیدن به پرواز دوم با مسافر است و علی‌بابا هیچ مسئولیتی در این خصوص نخواهد داشت و جریمه کنسلی بلیط دوم با مسافر است.
    زمان صدور بلیط دوم باید قبل از تاریخ ابطال یا تاخیر پرواز اول باشد.
    مسافر باید حداکثر تا یک ساعت بعد از دریافت تغییرات پرواز اول، اعلام کند که از پرواز دوم استفاده نکرده است و درخواست استرداد کند. این درخواست تا یک ساعت قابل‌پیگیری است؛ در غیر این صورت، پرواز دوم شامل جریمه کنسلی می‌شود.
    در استرداد پروازهای رفت‌وبرگشت و متوالی (کانکشن)، در صورتی که دو هواپیمایی متفاوت باشند، باید بلیط مهرشده پرواز اول مسافر دریافت شود و برای بررسی و تایید استرداد بدون جریمه، به هواپیمایی دوم ارسال شود.

اگر پرواز رفت یا برگشت مسافر از هواپیمایی آسمان، کاسپین، آتا و قشم‌ایر باشد و فاصله پرواز رفت‌و‌برگشت هم کمتر از سه روز باشد، پرواز برگشت بدون جریمه استرداد می‌شود.

در خصوص استرداد بلیط هواپیمایی ایران‌ایر، اگر پرواز رفت از ایران‌ایر باشد و پرواز برگشت (که از هواپیمایی دیگر است) ابطال، تاخیر یا تعجیل داشته باشد، استرداد پرواز رفت ایران‌ایر، همراه با جریمه خواهد بود.

اگر پرواز رفت یا برگشت مسافر از هواپیمایی کیش ایر، کارون، سپهران، ساها، وارش و فلای‌پرشیا باشد و فاصله پرواز رفت و برگشت هم کمتر از 48 ساعت باشد، پرواز برگشت بدون جریمه استرداد می‌شود.

اگر پرواز رفت یا برگشت مسافر از هواپیمایی معراج و پارس‌ایر باشد و فاصله پرواز رفت ‌وبرگشت هم کمتر از 24 ساعت باشد، پرواز برگشت بدون جریمه استرداد می‌شود.

هواپیمایی زاگرس، ایرتور، آساجت، چابهار، یزدایر، ایروان، پویا و ماهان جزو توافقنامه نیستند؛ در نتیجه پروازهای این شش هواپیمایی شامل این قانون نمی‌شود. در صورت لغو یا تاخیر بیشتر از دو ساعت یک مسیر پرواز، مسیر دیگر با جریمه استرداد خواهد شد.

هواپیمایی پویا، تنها در صورتی که هر دو بلیط از همان هواپیمایی باشد و فاصله بین دو پرواز هم 24 ساعت باشد، بلیط دوم بدون جریمه استرداد می‌شود.

در پروازهای هواپیمایی کیش‌ایر که هر دو بلیط رفت‌وبرگشت چارتری هستند، اگر هر دوی آن‌ها از یک تامین‌کننده تهیه شده باشد و فاصله بین دو پرواز هم 48 ساعت باشد، بلیط دوم بدون جریمه استرداد می‌شود.
در صورتی که بلیط دارای تغییرات (تاخیر بالای دوساعت یا باطل‌شده) سیستمی و بلیط بدون تغییرات چارتری باشد، استرداد بدون جریمه بلیط چارتری، نیاز به پیگیری با تامین‌کننده دارد.

اگر تغییرات پروازهای ایرلاین اروان قبل از 72 ساعت مانده به پرواز به شما اطلاع رسانی شود امکان استرداد بدون جریمه وجود ندارد؛ اما در صورت اعلام تغییراتِ بیش از 2 ساعت در بازه زمانی 72 ساعت مانده به پرواز، امکان استرداد بدون جریمه وجود خواهد داشت.

چابهار جزو قرارداد 16 جانبه نبوده و در صورت فاصله رفت و برگشتی 24 ساعته با خود، کامل استرداد خواهد شد .

## قوانین میزان بار مجاز در پرواز

میزان مجاز بار به کلاس پرواز و کلاس نرخی بلیط بستگی دارد. هنگام خرید آنلاین بلیط هواپیما می‌توانید میزان بار مجاز را داخل اطلاعات بلیط ببینید. طبیعی است که اگر میزان بارتان بیش از حد مجاز باشد، باید جریمه پرداخت کنید.

بار مجاز هر هواپیمایی را می‌توانید از اینجا ببینید.

## شرایط و ضوابط خرید اینترنتی بلیط قطار

بلیط

    تمامی اطلاعات مسافران شامل نام، نام خانوادگی، تاریخ تولد و کد ملی بایستی به صورت کامل و صحیح وارد شوند. همچنین نباید اطلاعات تکراری یا مخفف وارد شوند. مسافرانی که اطلاعات بلیط آنان با کارت شناسایی مطابقت نداشته باشد، بدون بلیط تلقی خواهند شد و مسئولیت آن به عهده مسافر خواهد بود.
    در صورتی که اطلاعات بلیط با اطلاعات کارت شناسایی مسافر تطابق ندارد و مسافر بخواهد آن را اصلاح نماید، بایستی بلیط را استرداد نموده و بلیط جدید خریداری نماید.
    برای خرید بلیط اتباع خارجی بایستی نام ، نام خانوادگي، تاریخ تولد و شماره‌ی گذرنامه وارد شود. اتباع خارجي بايستی گذرنامه‌ی معتبر داشته باشند. همچنین آن دسته از اتباع افغانستان كه گذرنامه ندارند، بايد برگه‌ی تردد (مرخصي) با 10 الی 15 روز اعتبار به همراه داشته باشند. فرزندان اتباع افغانستان در صورتي كه سن كمتر از 10سال داشته باشند، مي‌توانند به همراه والدين و با برگه‌ی تردد آنها سفركنند اما براي سنين بالاي 10سال بايد برگه‌ی تردد جداگانه داشته باشند.
    در صورتی که مسافر بخواهد بلیط دو قطار متوالی را تهیه کند، باید حداقل ۳ ساعت بین زمان رسیدن قطار اول به مقصد و حرکت قطار دوم فاصله در نظر بگیرد. در غیر این صورت مسئولیت کنسل شدن بلیط دوم با مسافر است.و شامل قوانین پرداخت خسارت نخواهد شد. همچنین در صورتی که مسافر بخواهد از وسیله نقلیه دیگری برای ادامه مسیر بعد از قطار استفاده نماید بایستی فاصله زمانی 4 ساعت از زمان رسیدن به مقصد و حرکت وسیله نقلیه دوم رعایت نماید.
    پذيرايي در برخي قطارهاي ويژه، اختياري و با درخواست مسافر هنگام تهيه‌ی بلیط انجام می شود و هزینه‌ی آن به بهای بلیط اضافه می‌گردد. مسافر می‌تواند تنها تا 24 ساعت قبل از حركت، ‌رزرو بلیط با امكان خريد غذا را انجام دهد.
    تمام مسافران قطار از لحظه‌ی ورود به ايستگاه مبداء تا خروج از ايستگاه مقصد در برابر حوادث بیمه هستند. بيمه‌ی حوادث مسافري شامل جبران هزينه‌هاي پزشكي و همچنين جبران نقص عضو يا فوت ناشي از حوادثی مانندآتش سوزي، تصادف، انفجار، خارج شدن قطار از ريل، مانور، سنگ‌پراني و ساير حوادث احتمالي می‌شود.
    حضور در ایستگاه یک ساعت قبل از حرکت قطار الزامی است. همچنین ده دقیقه مانده به حركت، تمام درهای قطار بسته خواهد شد و بعد از بسته‌شدن درها برای جلوگیری از خطرات احتمالی، سوارشدن به قطار امكان‌پذیر نیست.
    در رزرو قطارهای رجا بهمراه هتل، نوع اتاق و مدت اقامت می بایست متناسب با تعداد مسافران انتخاب شود. بطور مثال در صورت تمایل به سفر و رزرو انفرادی اتاق لزوما می بایست اتاق یک تخته انتخاب شده و از انتخاب اتاقهای چند تخته اجتناب شود.

چاپ بلیط

    طبق قوانین راه آهن جمهوری اسلامی ایران، مسافر ملزم است برای سوار شدن به قطار بلیط چاپ‌شده را ارائه کند. در صورت وارد شدن خسارت به قطار، پرداخت خسارت فقط به دارندگان نسخه‌ی چاپی بلیط امکان‌پذیر است.
    مسافران علی بابا می توانند در قسمت «سفرهای من» با استفاده از گزینه «چاپ بلیط»، بلیط خود را بر روی کاغذ A4 دورو سفید چاپ کنند. مسافران بایستی از چاپ بلیط بر روی کاغذهای آرم دار و طرح دار جدا خودداری کنند. همچنین چاپ بلیط در کلیه‌ی ایستگاه‌های دارای فروش بلیط و مراکز فروش سطح شهر با پرداخت ۱۰.۰۰۰ ریال برای هر برگ امکان‌پذیر است .
    در صورتی که مسافر به اینترنت دسترسی نداشته باشد، در صورت مفقودی بلیط مي تواند در زمان اداري به ايستگاه‌های راه‌آهن که سيستم آنلاين فروش بلیط دارند، مراجعه کند و دوباره بلیط را دريافت کند. همچنین به شرط حضور به‌موقع (حداكثر ۴۵ دقيقه مانده به حركت) در ايستگاه‌هاي راه آهن كه سيستم فروش بلیط آنلاين دارند و در وقت اداري، بلیط المثني طبق آيين‌نامه‌ی مربوط صادر مي‌شود. بلیط مفقودي بايد از طريق شبكه‌ي رايانه‌اي صادر شده و استرداد نشده باشد. صدور بلیط المثني با ۵ درصد قيمت كل بلیط، انجام مي‌شود و در صورت مفقود شدن آن، بلیط المثني ديگري صادر نخواهد شد. درحال حاضر بلیط المثني از طريق سيستم استرداد نمي‌شود. (استرداد بلیط المثني فقط به شرط ارائه‌ی بلیط اصلي و بلیط المثني به صورت همزمان در ايستگاه‌هاي آنلاين و كليه‌ی نمايندگي‌هاي فروش و با هماهنگي مركز يكپارچه فروش بلیط قطار انجام مي‌شود).
    در حال حاضر فقط مسافران قطارهای زندگي، سبز و سيمرغ شرکت رجا در ایستگا‌هه‌ای راه‌آهن تهران و مشهد می‌توانند بدون چاپ بلیط و با ارائه‌ی کارت شناسایی معتبر با قطار سفر کنند.

سهمیه‌های قطار

برای مسافران قطار سهمیه‌ها و تعرفه‌های متفاوتی در نظر گرفته شده است که در صورت استفاده‌ی نادرست از آنها بلیط صادرشده بایستی مسترد ‌شود و هزینه‌ی جریمه‌ی آن به عهده‌ی خود مسافر خواهد بود. سهمیه ها و تعرفه های تعریف شده به شرح زیر می باشد:

    سهمیه عادی: قابل دسترس برای کلیه مسافرین اعم از زن ، مرد و خانواده می باشد.
    سهمیه ویژه خواهران: این سهمیه ویژه‌ی خانم‌هایی است که تنها مسافرت می‌کنند. همچنین مسافران می توانند برای فرزندان پسرِ کمتر از 6 سال از این سهمیه استفاده نمایند.
    سهمیه ویژه برادران: ویژه‌ی آقایانی که تنها مسافرت می‌کنند.
    سهمیه خودرو: این سهمیه برای مسافرانی تعریف شده که می‌خواهند خودروی خود را با قطار حمل کنند.
    سهمیه گروهی: برای مسافران با تعداد بالاتر از 18 نفر تعریف شده است و تمام قوانین بلیط های انفرادی برای آنها صدق می کنند. این سهمیه در زمان های اوج مسافرت قابل استفاده نخواهد بود.

تعرفه‌های بهای بلیط قطار

    تعرفه بزرگسال: سن مسافر برای تنها سفر کردن حداقل باید 12 سال تمام باشد. همچنین بلیط شخصی که در تاریخ شروع سفر بیش از 12 سال سن داشته باشد، تمام بها حساب می‌شود.
    تعرفه کودک: بلیط کودکان بین 2 تا 12 سال نیم‌بهاست.
    تعرفه نوزاد: قیمت بلیط نوزادان تا 2 سالگی، معادل 10درصد از بهای کل بلیط (معادل بهای بیمه‌ی مسافر) است. همچنین در این شرایط صندلی به نوزاد تعلق نمی‌گیرد. در صورتی که مسافر بخواهد برای نوزاد خود صندلی بگیرد، بلیط نوزاد نیم‌بها محاسبه می‌شود.
    تعرفه جانبازان و خانواده‌های شهدا: بهای بلیط جانبازان و خانواده‌هاي شاهد نیم‌بهاست و در حال حاضر تنها از طریق مراکز فروش حضوری با ارائه‌ي اصل كارت شناسايي معتبر بنياد شهید صادر می شود. همچنین به آزادگانی که جانباز نیز باشند و درصد جانبازی قید شده در کارتشان بالاتر از 25 درصد باشد نیز بلیط نیم بها تعلق می‌گیرد. در صورت استفاده از سهمیه های شاهد و یا جانباز همراه داشتن کارت ایشان ( معتبر ) در هنگام صدور بلیط به صورت حضوری و نیزسوار شدن به قطار الزامی است .در صورتي كه جانباز نتواند به تنهايي سفركند و طبق تشخيص بنياد جانبازان، حضور يك نفر همراه با مسافر جانباز الزامي باشد، با ارائه معرفي‌نامه از بنياد، بلیط فرد همراه نيز نيم‌بها صادر مي‌شود.
    تعرفه کسر کوپه: هنگام خرید کوپه دربست، بهای تمام‌شده‌ی صندلی‌های خالی با کسر هزینه‌ی خدمات ایستگاهی و پذیرایی از بهای تعرفه بزرگسال محاسبه می شود و با عنوان تعرفه کسر کوپه صادر می شود.
    تعرفه نیم‌بها در فروش بلیط قطارهای حومه‌ای حذف و تمامی بلیط‌های این گونه از قطارهای مسافری به صورت تمام‌بها صادر می‌گردند.

حمل خودرو

    مسافران می‌توانند بلیط این واگن‌ها را با روشی مشابه بلیط قطارهای مسافری از طریق شبكه‌ی رایانه‌ای فروش بلیط تهیه کنند.
    اطلاعات مورد نياز حمل خودرو با قطار شامل تاريخ و ساعت حركت، شرايط تحويل خودرو و... برروي برگه بلیط درج می‌شود.
    درصورت مفقودشدن بلیط حمل خودرو طبق مقررات، بلیط‌المثني صادر مي‌شود.
    براي دريافت خسارت تاخیر، متقاضيان بایستی به همراه اصل لاشه‌ی بلیط و كارت شناسايي معتبر با مراجعه به يكي از مراکز فروش بلیط قطار نسبت به دريافت خسارت اقدام كنند.
    هنگام تهیه‌ی بلیط برای مسیرهای بلند (مانند مشهد ـ اهواز) برای تاخیرهای احتمالی، تخلیه‌ی واگن و بارگیری مجدد آن در ایستگاه واسط (تهران) بایستی زمان اضافه را پیش‌بینی شود.
    اقداماتی که باید در مقصد انجام شود نیز به شرح زیر است:
    مسافر بایستی به محض اطلاع از ورود خودرو به مقصد، نسبت به ترخيص و تحويل خودرو با در دست داشتن مدارك مثبته (كارت ماشين، كارت شناسايي معتبر) اقدام کند، در غير اين صورت بعد از24 ساعت اوليه تا 6 روز، روزانه 15000ريال و از روز هفتم به بعد روزانه 30000ريال بابت حق توقف و هزينه‌ی انبارداري محاسبه و دريافت خواهد شد.
    براي تحويل خودرو ارائه‌ی كارت شناسايي معتبر شخص معرفي‌شده در بارنامه‌ی حمل خودرو كه در مبداء تكميل شده، الزامي است و از تحويل خودرو به افراد غير و بدون مدارك مثبته خودداري خواهد شد. در صورت تاخیر در تحويل خودرو در مقصد پس از 24 ساعت تاخیر در تحويل خودرو، 50درصد كرايه برگشت داده مي‌شود و در صورت عدم تحويل خودرو در مقصد 100درصد كرايه برگشت داده مي‌شود.

کوپه‌ی دربست

    برای دربست کردن کوپه بایستی هنگام انتخاب مسیر و جستجو تیک کوپه دربست را انتخاب شود و فرآیند خرید تکمیل گردد.
    هنگام دربست کردن کوپه درصورتي‌كه تعداد مسافران كمتر از تعداد صندلي‌هاي كوپه باشد، بایستی پس از انتخاب گزینه‌ی دربست‌کردن کوپه تعداد واقعي مسافران بزرگسال و کودک را در قسمت مربوطه وارد کنید. بهای تمام‌شده‌ی صندلی‌های خالی با کسر هزینه‌ی خدمات ایستگاهی و پذیرایی به صورت خودکار محاسبه می شود.
    در قطارهای سالنی امکان انتخاب گزینه کوپه‌‌ی دربست وجود ندارد.
    در کوپه‌ی دربست بلیط نوزادان زیر 2 سال به دلیل رزرو صندلی، نیم‌بها محاسبه می‌شود.

استرداد بلیط قطار

    مسافر می‌تواند تا 60 دقیقه قبل از حرکت قطار، بلیط یا بلیط‌های خریداری شده را به صورت آنلاین استرداد کند. برای استرداد بلیط پس از زمان ذکر شده تا قبل از حرکت قطار، مسافر بایستی با ارائه‌ی بلیط چاپی و کارت شناسایی به صورت حضوری به یکی از مراکز فروش قطار مراجعه کند.
    طبق قوانین شرکت راه‌آهن جمهوری اسلامی ایران، بلیط قطارهای مسافری خریداری‌شده در سایت علی‌بابا، علاوه بر امکان استرداد آنلاین در خود سایت، دركلیه‌ی مراكز فروش بلیط (در ساعات كاری نمایندگی‌های فروش) با ارائه‌ی كارت شناسایی معتبر از جمله: (كارت ملی ـ شناسنامه ـ پاسپورت ـ گواهینامه) قابل استرداد می باشد.
    استرداد بلیط پس از حركت قطار امكان‌پذیر نیست.
    بلیط قطارهای حومه‌ای و گردشگری غیر‌قابل‌استرداد می باشند
    با توجه به اینکه ساعت ثبت درخواست استرداد قطار برای بلیط های خریداری شده در سایت علی‌بابا بر اساس ساعت ثبت استرداد در شرکت ریلی مربوطه محاسبه می‌شود، برای اطمینان از ثبت به موقع درخواست مسافر بایستی 10 دقیقه زودتر از زمان اعلام‌شده در قوانین را در نظر بگیرید. در غیر این صورت، مسئولیت تاخیر در ثبت درخواست و افزایش جریمه‌ی کنسلی بر عهده‌ی مسافر است.
    پس از ثبت درخواست استرداد و دریافت پیامک استرداد بلیط، وجه بلیط با کسر جریمه طبق جدول قوانین کنسلی، با توجه به درخواست مسافر به اعتبار حساب یا حساب بانکی که هنگام خرید استفاده شده است برگشت داده می شود. پس از نهایی شدن فرآیند استرداد، امکان خرید مجدد بلیط استرداد شده وجود ندارد.
    بازپرداخت خسارت به بلیط‌هایی که مشمول دریافت خسارت شده‌اند، صرفا به صورت حضوری در محل آژانس و با ارائه‌ی کارت ملی مسافران و نسخه‌ی چاپی بلیط امکان‌پذیر است.
    میزان جریمه تعلق گرفته به مسافر بر اساس قوانین شرکت راه‌آهن جمهوری اسلامی ایران و جدول قوانین کنسلی بلیط قطار انجام می شود.
    طبق قوانین استرداد راه آهن در صورتی که کاربر کل ظرفیت کوپه را خریداری کند، با استرداد یک بلیط همه بلیط های موجود در سفارش استرداد خواهد شد.

جدول قوانین کنسلی بلیط قطار

زمان کنسل کردن بلیط 
	

از زمان صدور تا ساعت 12 ظهر روز قبل از حرکت 
	

از ۱۲ ظهر روز قبل از حرکت تا ۳ ساعت قبل از حرکت قطار 
	

از ۳ ساعت قبل از حرکت قطار 
	

یک ساعت مانده به حرکت قطار 
	

پس از حرکت قطار
 

میزان جریمه 
	

٪۱۰ 
	

٪۳۰ 
	

٪۵۰ 
	

امکان استرداد آنلاین وجود ندارد. ( ٪۵۰ استرداد حضوری) 
	

٪۱۰۰
 

 

بار همراه مسافر

هر مسافر مي‌تواند وسایل ضروري سفر خود را همراه ببرد به شرط آن‌كه حجم آن از ابعاد 75 سانتي متر و وزن 30 كيلوگرم تجاوز نكند. به عنوان مثال مسافر می تواند كيف دستي و بسته‌ و جامه‌دان‌هاي كوچك محتوی لوازم شخصی، صندلی چرخ دار بيمار و كالسكه‌ی بچه را به همراه داشته باشد. وسایل همراه مسافر نبايد موجب خطر يا مشكلي براي مسافران ديگر يا آسيب رساندن به قطار شود. همراه داشتن موادمحترقه، آتش‌زا، بيماري‌زا، بدبو، مايعات روغني و لبني، قاچاق، سمي، شكستني و... ممنوع است و مأموران ايستگاه مانع همراه بردن اين‌گونه بارها به داخل قطار توسط مسافر خواهند شد.

به هر دليلي بار شما بيش ازحد متعارف باشد، لازم است بار مازاد خود را به باجه‌ي توشه در ايستگاه تحويل دهيد. ساكنان تهران مي‌توانند براي حمل بار با شماره تلفن 2-55663350 تماس بگيرند.ساعت کاری انبار توشه همه روزه از ساعت 8 تا 18 است. در صورت تحويل به‌موقع به باجه‌ي توشه، بار شما توسط واگن‌هاي مخصوص حمل بار در اولين زمان ممكن به مقصد ارسال مي‌شوند.

اشیاء گم‌شده

درطول زمان مسافرت با قطار مسئولیت حفظ ونگهداری وسایل و بار همراه به عهده‌ی خود مسافران است.

در صورت یافتن وسایل به‌جامانده از دیگران در قطار، آن را به رئیس قطار یا سرمهماندار تحویل دهید.

فهرست اشیاء پیدا شده‌ی مسافران در دفتر نمایندگی شرکت در ایستگاه مقصد وجود دارد.

شرایط قطارهای نورالرضا همراه با هتل

شرکت حمل و نقل ریلی نورالرضا، اقدام به طراحی و ارائه ظرفیتی با عنوان (قطار پنج ستاره + هتل) نموده است، که قابلیت فروش به مسافران عزیز را دارا می‌باشد. مسافران گرامی با خرید این نوع بلیط در مسیر (تهران به مشهد) ، امکان اقامت رایگان در هتل‌های اضافه شده به قطار در شهر مشهد (با خدمات و ترانسفر به هتل بصورت رایگان) در روز بعد از حرکت از تهران را دارا می‌باشند.

همچنین با خرید بلیط ذکر شده، در مسیر (مشهد به تهران) امکان اقامت رایگان در هتل‌های اضافه شده به قطار (با خدمات و ترانسفر بصورت رایگان) در شب قبل از حرکت از مشهد را دارا می‌باشند.

شایان ذکر است، بلیط‌های فوق صرفا به مسافران با تعداد (دو نفر) به بالا ارائه می‌گردد و از ارائه آن به مسافرانی که به (تنهایی) عازم سفر می‌باشند خودداری می‌شود. بدیهی است در صورت صدور بلیط تک نفره علاوه بر عدم ارائه خدمات، تبعات مالی بر عهده مسافر می‌باشد.

شرایط خرید قطارهای کوپه خانواده

حداقل تعداد مسافر برای کوپه خانواده علی بابا در کوپه های 4 نفره، 4 نفر و در کوپه های 6 نفره، 6 نفر است و خرید قسمتی از ظرفیت کوپه امکان پذیر نیست.

پرداخت خسارت

پرداخت خسارت، تا يك ‌ماه پس از تاريخ حركت با ارائه‌ي بلیط، اصل شناسنامه يا كارت شناسايي معتبر به همراه يك برگ كپي آن در كليه‌ي مراكز فروش بلیط امكان‌پذير است و شامل این موارد می‌شود:

تاخیر حركت قطار از مبداء:

تاخیر در شروع حركت قطارهايي كه مسافران آن از باجه كنترل بلیط عبور و در سكو يا داخل قطار قرار گرفته‌اند جزو تاخیر نهايي آنها در مقصد محاسبه و مورد ملاك براي پرداخت خسارت قرار مي‌گيرد.

تاخیر بيش از حد مقرر قطار اكسپرس يا سريع‌السیر در رسيدن به مقصد:

اگر تاخیر ناشي از حوادث طبيعي نباشد و ناشي از قصور راه‌آهن يا شركتي كه حمل مسافر را بعهده دارد باشد در صورت تاخیر بيش از حد مجاز (طبق جدول مندرج در همين سايت) به مسافر 50 درصد بهاي بلیط، بعد از كسر خدمات (خدمات ايستگاهي و پذيرايي) حداكثر تا يك‌ماه پس از تاريخ حركت پرداخت مي‌شود. ضمناً در صورت گذشتن از وعده غذايي (صبحانه: 8صبح، نهار: 13ظهر، شام: 8شب) يك وعده پذيرايي رايگان نيز انجام مي‌شود.

تاخیر قطار كه منجر به جا ماندن مسافر از قطار بعدي شود:

در صورت تاخیر بيش از زمان معين كه منجر به جاماندن مسافر از قطار بعدي شود، چنانچه فاصله‌ی بين ورود قطار قبلي و حركت قطار بعدي بيش از 3 ساعت باشد و همچنين هر دو بلیط به نام مسافر باشد، وجه كامل بلیط قطار بعدي پرداخت يا مسافر با قطارهاي بعدي اعزام مي شود. در صورت اعزام با قطار درجه‌ی‌ پايين‌تر مابه التفاوت بلیط به مسافر پرداخت مي‌شود و در صورت اعزام با قطار درجه‌‌ی بالاتر، مابه‌التفاوت از وي دريافت نمي‌شود.

تاخیر قطار و جاماندن مسافر از ساير وسایل (كشتي، هواپيما و اتوبوس):

چنانچه تاخیر بيش از 3ساعت بوده و ناشي از حوادث طبيعي نباشد و طبق برنامه فاصله بين رسيدن قطار و حركت وسيله‌ي بعدي، بيش از 4 ساعت بوده و هر دو بلیط به نام مسافر باشد، با ارائه‌ي مدرك لازم به مديريت بازاريابي و فروش شركت رجا، اقدام لازم براي پرداخت خسارت استرداد بلیط و ساير وسایل مسافرتي انجام مي‌شود.

انصراف مسافر قبل از شروع سفر به علت تاخیر حركت قطار در مبادي حركت:

در صورت تایید تاخیر بيش از يك‌ساعت و اطلاع‌رساني به مسافران با شرط باز بودن باجه فروش بلیط ايستگاه و عدم استفاده شدن بلیط تا قبل از حركت قطار، وجه كامل بلیط در همان‌روز و در ايستگاه مبداءء پرداخت مي‌شود.

لغو برنامه‌ی حركت قطار:

وجه كامل بلیط، تا يك‌ماه پس از تاريخ حركت در كليه‌ي مراكز فروش به مسافر پرداخت مي‌شود يا مي‌تواند با اولويت، بلیط براي قطارهاي بعدي تهيه كند.

لغو برنامه رفت قطار براي دارندگان بلیط رفت و برگشت:

چنانچه بلیط رفت و برگشت يكسان و همنام باشد، وجه كامل بلیط رفت حداكثر تا يك‌ماه پس از تاريخ حركت در كليه مراكز فروش به مسافر پرداخت مي‌شود و يا در صدور بلیط قطارهاي بعدي اولويت خواهد داشت. در صورت تمايل مسافر، وجه كامل بلیط برگشت نيز پرداخت مي‌شود. حداكثر زمان استرداد بلیط برگشت 3 ساعت قبل از حركت قطار مي‌باشد.

لغو حركت قطار در حين سفر و بازگشت مسافران به ايستگاه مبداء:

چنانچه بلیط به نام مسافر باشد، وجه كامل آن حداكثر تا يك‌ماه پس از تاريخ حركت در كليه مراكز فروش پرداخت مي‌شود.

لغو حركت قطار در حين سفر و اعزام مسافران به مقصد با ساير وسایل نقليه:

چنانچه توقف ناشي از حوادث طبيعي نبوده و رسيدن مسافران به مقصد با تاخیري بيش از زمان معين انجام شود، 50درصد بهاي بلیط بعد از كسر خدمات (هزينه پذيرايي و خدمات ايستگاهي) حداكثر تا يك‌ماه پس از تاريخ حركت پرداخت مي‌شود.

از كار افتادن كامل تهويه:

در صورتي كه بلیط به نام مسافر باشد، 50 درصد بهاي بلیط بعد از كسر خدمات هزينه پذيرايي و خدمات ايستگاهي به مسافر حداكثر تا يك‌ماه پس از تاريخ حركت تحت شرايطي پرداخت مي‌شود.

تغيير اجباري جاي مسافر به دليل انفصال واگن در ميان راه:

در صورتي كه بلیط به نام مسافر باشد، چنانچه به كوپه‌اي با درجه مشابه مندرج در بلیط انتقال يابد 50 درصد بهاي بلیط بعد از كسر خدمات هزينه پذيرايي و خدمات ايستگاهي و در صورت انتقال به كوپه‌اي با درجه پايين‌تر يا رستوران و غيره، 100درصد بهاي پايه بلیط پس از كسر خدمات هزينه پذيرايي و خدمات ايستگاهي به مسافر حداكثر تا يك‌ماه پس از تاريخ حركت پرداخت مي‌شود.


## قوانین عمومی قبل از خرید بلیط پرواز خارجی

    تغییر اسم مسافر پس از خرید بلیط امکان‌پذیر نیست؛ بنابراین لطفا هنگام ورود اطلاعات دقت کنید. برای تغییر نام مسافر باید بلیط خود را کنسل کنید و فرایند استرداد را انجام دهید و مجددا بلیط جدید بخرید. در این صورت پرداخت جریمه استرداد (کنسلی) به عهده شماست. اگر در این مورد سوالی داشتید یا به مشکل برخوردید، می‌توانید با مرکز پشتیبانی علی‌بابا (بخش پرواز خارجی) تماس بگیرید.
    اگر پاسپورت دو کشور مختلف را دارید و نام و نام‌خانوادگی‌تان در دو پاسپورت متفاوت است، قبل از خرید بلیط‌، لطفا با مرکز پشتیبانی علی‌بابا تماس بگیرید تا شما را راهنمایی کنیم.
    سن فرزندتان را هنگام خرید بلیط رفت‌وبرگشت، با شرایط و قوانین خرید بلیط کودک (2 تا 12 سال) یا نوزاد (بدو تولد تا 2 سال) مطابقت دهید. یعنی در صورتی که در زمان رفت، فرزند شما در بازه سنی «نوزاد» قرار گرفته باشد (یعنی زیر 2 سال باشد) و در پرواز برگشت در بازه سنی کودک قرار گرفته باشد (یعنی بین 2 تا 12 سال شده باشد)، شما باید هر دو بلیط بلیط رفت‌و‌برگشت را به صورت کودک تهیه کنید.
    حتما 4 ساعت قبل از پرواز در فرودگاه حضور داشته باشید.
    قبل از خرید بلیط، تاریخ بلیط خود را با مهلت انقضای ویزا انطباق دهید. مسئولیت مغایرت تاریخ‌ها با مسافر است.
    اگر در مسیر و شهر ترانزیت می‌خواهید توقف داشته باشید، باید زمان توقفتان را بیشتر از 24 ساعت انتخاب کنید. در صورتی که ساعت توقفتان را 24 ساعت یا کمتر انتخاب کنید، سفر شما مشمول قوانین ترانزیت بوده و تحویل بار در میان مسیر با تصمیم شرکت هواپیمایی مدنظر است.برای مثال، کسی که مسافر مسیر تهران-آمستردام با شرکت هواپیمایی ترکیش است و قصد توقف در شهر استانبول را دارد، باید ساعت توقف خود را بیش از 24 ساعت انتخاب کند. اگر ساعت توقف کمتر از 24 ساعت باشد، سفرش مشمول قوانین ترانزیت شده و بار به او تحویل داده نمی‌شود.
    توجه داشته باشید که شماره سفارش شما محرمانه است و نباید در اختیار اشخاص دیگر (به جز کارشناسان پشتیبانی علی‌بابا) قرار بگیرد.
    صدور بلیط پرواز یک‌طرفه فقط زمانی امکان‌پذیر است که یکی از شرایط زیر را داشته باشید:

         اقامت دائم یا موقت کشور مقصد

         ویزای بلندمدت با انقضای بیش از یک سال (برای مثال ویزای دانشجویی)  

         داشتن بلیط ادامه‌ مسیر

    کلیه مسافرین زیر 30 سال که با هواپیمایی چاینا سادرن قصد سفر دارند در صورت ارائه نامه ی پذیرش دانشگاه امکان صدور بلیت دانشجویی وجود دارد .لازم به ذکر است بلیت های دانشجویی از طریق پشتیبانی می بایست صادر گردد.

قوانین خرید بلیط پرواز خارجی

    اگر حین خرید بلیط پرواز خارجی و در مرحله پرداخت، ظرفیت پرواز تکمیل شد و نتوانستید بلیطتان را نهایی کنید اما مبلغ از حساب شما کسر شد، لازم نیست نگران باشید. مبلغ کسرشده به اعتبار حساب کاربری‌تان برمی‌گردد و شما می‌توانید مجددا بلیط بخرید. بنابراین حتما توجه داشته باشید که کسر مبلغ از حساب شما به معنی قطعی‌شدن صدور بلیط نیست و باید حتما پیام موفقیت‌آمیزبودن خرید را پس از پرداخت ببینید یا ایمیل و پیامک بلیط برای شما ارسال شده باشد.
    طبق تعریف قوانین هواپیمایی کشوری، به مسافرانی که کمتر از 2 سال دارند «مسافر نوزاد»، به مسافرانی که بین 2 تا 12 سال ‌تمام دارند «مسافر کودک»، و به مسافرانی که بیشتر از 12 سال دارند «مسافر بزرگسال» گفته می‌شود.
    اگر به بازه سنی توجه نکنید و بلیط مسافر را اشتباه بخرید، از سوار شدن مسافر به هواپیما ممانعت به عمل می‌آید. توجه داشته باشید که در بلیط‌هایی که نرخ مصوب دارند، قیمت بلیط برای مسافران نوزاد، کودک و بزرگسال متفاوت است؛ اما در بلیط‌های چارتری قیمت بلیط کودک با بزرگسال برابر است.
    بعضی از شرکت‌های هواپیمایی امکان خرید بلیط همراه با تخفیف را برای افراد بالای 60 ‌سال و دانشجویان فراهم کرده‌اند. قبل از خرید بلیط از این شرکت‌های هواپیمایی‌، لطفا با مرکز پشتیبانی علی‌بابا تماس بگیرید تا شما را راهنمایی کنیم.
    با توجه به بخشنامه شماره ۹۱۰۶ تاریخ 03/03/1400 سازمان هواپیمایی کشوری در خصوص تعرفه نظارت بر ایمنی مسافر (I6) در پروازهای داخلی و بین‌المللی، از تاریخ 11/03/1400، بلیط پس از صدور، غیرقابل‌استرداد خواهد بود.
    در استفاده از قسمت های یک بلیط پرواز خارجی یا اصطلاحا همان کوپن های بلیط به این نکته توجه کنید که سفرهایتان را باید به ترتیب از اولین کوپنی که برای شما صادر شده به انجام برسانید. در غیر این صورت، کوپن‌های قبلی شما (حتی اگر از آن‌ها استفاده نکرده باشید) به صورت خودکار از سمت شرکت هواپیمایی باطل می‌شود و متاسفانه امکان استفاده از سایر قسمت های بلیط نیز برای شما وجود ندارد . لازم به ذکر است که هواپیمایی فلای دبی از این قانون مستثنی است. در صورتی که بلیط رفت‌وبرگشت از هواپیمایی فلای دبی گرفته باشید اما از کوپن رفت آن را استفاده نکنید، همچنان می‌توانید از کوپن برگشت استفاده کنید.
    استرداد (کنسل‌کردن) بلیط سیستمی هواپیما مشمول جریمه‌ استرداد (جریمه کنسلی) است. مبلغ این جریمه طبق قوانین کنسلی هر شرکت هواپیمایی متفاوت است که در زمان درخواست استرداد، به اطلاع شما خواهد رسید. توجه داشته باشید که این قوانین در پروازهای چارتری و همچنین بلیط های سیستمی غیرقابل استرداد صدق نمی‌کند.
    علی‌بابا می‌تواند برای استرداد بلیط پرواز خارجی، تغییر تاریخ پرواز و هر گونه خدمات جانبی بعد از صدور، به ازای هر بلیط، مبلغی به عنوان کارمزد خدمات جانبی دریافت کند.
    در پرواز با بعضی از شرکت‌های هواپیمایی‌ خارجی، مسافران باید در وب‌سایت اصلی آن هواپیمایی، ثبت حضور آنلاین یا همان Online Check-in کنند. در غیر این صورت، کارت پرواز با مبلغی به ‌عنوان جریمه صادر می‌شود. بنابراین دقت داشته باشید که در صورت ثبت‌ نکردن آنلاین حضور، مسئولیت عواقب آن به ‌عهده مسافر است.
    طبق آخرین بخشنامه هواپیمایی ماهان، اگر از هواپیمایی ماهان بلیط پرواز بیزینس‌کلاس خریده‌اید، توجه کنید که برای ارائه خدمات ترانسفر فرودگاهی رایگان (ویژه مسافران پرواز بیزینس‌کلاس) در مسیرهای پکن، شانگهای، گوانجو، شنزن، بانکوک، کوالالامپور، آلماتی، دهلی، مسکو، لاهور، اربیل، سلیمانیه، استانبول و آنکارا، باید تا 24 ساعت قبل از پرواز درخواست ترانسفر فرودگاهی را اعلام کنید. به استثناء روزهای تعطیل رسمی که می بایست تا ساعت 12 ظهر روز قبل از روز تعطیل درخواست خود را اعلام کنید. در مورد روزهای پنجشنبه، جمعه و شنبه تا 12 ظهر چهارشنبه، ثبت درخواست قابل قبول می باشد.
    در صورتی که از اعتبار پاسپورت شما کمتر از 6 ماه (180 روز کامل) باقی مانده، اجازه‌ خروج از کشور در فرودگاه به شما داده نمی‌شود. مسئولیت چنین اتفاقی با مسافر است. بنابراین قبل از سفر حتما از اعتبار پاسپورت خود مطمئن شوید.
    اگر بعد از خرید بلیط پاسپورتتان را تمدید کردید، جهت اصلاح اطلاعات پاسپورت  حتما درخواست خود را از طریق ثبت "درخواست پشتیبانی"  اعلام نموده و کپی پاسپورت را ارسال نمایید. طبق قوانین هواپیمایی‌های مختلف، ممکن است به‌ روزکردن اطلاعات پاسپورت نیاز به هزینه مجدد داشته باشد که در این صورت، مسافر باید آن مبلغ را پرداخت کند.

## شرایط ویزا و اقامت در پروازهای خارجی

    مسافرانی که ملیت هندی دارند و می‌خواهند با شرکت هواپیمایی ماهان به ایران سفر کنند، باید پاسپورت یا اقامت ایران را هم داشته باشند. ورود آن‌ها با ویزاهای دیگر امکان‌پذیر نیست.
    اگر قصد خرید بلیط چارتر شیراز استانبول شیراز و تبریز استانبول تبریز با هواپیمایی ترکیش را دارید، باید به این نکته توجه کنید که فقط اتباع ایرانی می‌توانند با این پرواز به ایران سفر کنند. اگر تابعیت دیگری دارید، برای خرید این بلیط‌ها با مرکز پشتیبانی علی‌بابا تماس بگیرید.در غیر این صورت پس از صدور بلیط تمامی عواقب و هزینه‌های جانبی آن به عهده مسافر خواهد بود. در غیر این صورت پس از صدور بلیط تمامی عواقب و هزینه‌های جانبی آن به عهده مسافر خواهد بود. در غیر این صورت پس از صدور بلیط تمامی عواقب و هزینه‌های جانبی آن به عهده مسافر خواهد بود.
    طبق بخشنامه ایران‌ایر، صدور ویزای فرودگاهی در بدو ورود به کشور آذربایجان از تاریخ 23 ژانویه (2 تیر) لغو می‌شود. مسافران این کشور قبل از سفر به این کشور باید برای گرفتن ویزا اقدام کنند.
    برای سفر به بعضی از کشورها با پاسپورت و تابعیت ایران نیاز به ویزا ندارید؛ اما گاهی برای پرواز و رسیدن به یک کشور بدون ویزا، ممکن است در میانه راه، در کشورهایی توقف کنید که نیاز به ویزا دارند. در این شرایط داشتن ویزای کشورهایی که هنگام سفر در آن‌ها توقف می‌کنید ضروری است. بنابراین همیشه سفر به کشورهای بدون ویزا برای ایرانی‌ها به معنی نیازنداشتن به ویزا نیست و باید حتما از قبل درباره سفر به کشور مقصدتان تحقیق کنید.
    پرواز‌های ورودی از تهران به باکو در فرودگاه آذربایجان، از تاریخ 2 تیرماه 1402 به ترمینال 2 منتقل می‌شود و اخذ ویزای فرودگاهی در این ترمینال امکان‌پذیر نیست؛ به‌همین دلیل برای پذیرش مسافران این مسیر در فرودگاه امام خمینی، داشتن ویزا الزامی است.
    در صورتی که حتی پس از خرید بلیط هم ویزای خود را از سفارت دریافت نکرده‌اید، حداکثر تا 10 روز قبل از زمان پرواز، اطلاعات ویزای خود را برای درج در بلیط به کارشناسان ما در مرکز پشتیبانی علی‌بابا اطلاع دهید؛ چرا که در صورت آماده نشدن ویزا از طرف سفارت، علی‌بابا مسئولیتی در قبال بلیط صادرشده ندارد و این بلیط مشمول قوانین کنسلی می‌شود.
    در سفر به کشورهایی که به ویزا احتیاج دارند، لطفا قبل از خرید بلیط، به تاریخ شروع و انقضای ویزا و حداکثر زمان تعیین‌شده برای اقامت توسط سفارت (که در ویزا نوشته شده است) توجه کنید. مسئولیت پیش‌آمدن هر مشکلی دراین‌باره به عهده مسافر است.
    ورود به اکثر کشورها نیازمند ویزا است. قبل از خرید بلیط، شرایط ویزای کشور مقصد و کشورهای ترانزیت (کشورهایی که در فرودگاهشان توقف دارید)‌ را چک کنید و در صورت پیدانکردن اطلاعات کافی، با مرکز پشتیبانی علی‌بابا تماس بگیرید تا شما را راهنمایی کنیم.
    برای سفر در مسیر بلاروس با شرکت هواپیمایی ایرفلوت، به ویزای روسیه نیاز دارید. اگر بلیطتان یک طرفه است، ویزای یک‌طرفه و اگر دوطرفه است ویزای دو‌بار ورود بگیرید.
    براساس قوانین، صدور بلیط در مسیرهای عتبات عالیات برای اتباع کشورهای افغانستان، هند، بنگلادش و پاکستان مقدور نیست و در صورت خرید بلیط توسط این افراد، تمام مسئولیت‌های آن به عهده خریدار بلیط خواهد بود.

    اگر قصد سفر به آنتالیا با شرکت‌های هواپیمایی Free Bird و Tailwind را دارید، به این نکته توجه کنید که به مدت 30 الی 45 دقیقه در فرودگاه‌های آدنا و آلانیا توقف خواهید داشت. مسیر پروازی به همراه توقف این دو هواپیمایی به شرح زیر است:

          شرکت هواپیمایی Tailwind:

          تهران (فرودگاه امام خمینی) - توقف در فرودگاه آلانیا (قاضی پاشا) به مدت 30 الی 45 دقیقه- آنتالیا و برعکس.

          شرکت هواپیمایی Free bird: 

          تهران (فرودگاه امام خمینی) - توقف در فرودگاه آدنا (شاکر پاشا) به مدت 30 الی 45 دقیقه - آنتالیا و برعکس.


## مقررات مربوط به استرداد (کنسلی) بلیط پرواز خارجی

    برای اینکه از پرواز جا نمانید، به مسافت فرودگاه و ترمینال‌های ورودی و خروجی حتما توجه کنید.
    استرداد (کنسلی) بلیط‌های سیستمی به درخواست مسافر، مطابق قوانین مندرج در بلیط و اعلام‌شده از طرف شرکت هواپیمایی مدنظر انجام می‌شود. پس از ثبت درخواست استرداد توسط مسافر، مبلغ جریمه کنسلی و کارمزد انتقال وجه از مبلغ پرداخت‌شده توسط مسافر کسر می‌شود و باقی‌مانده مبلغ، طبق قوانین بانکی بین 24 تا 72 ساعت کاری به حساب مسافر برمی‌گردد. این شرایط در مورد پروازهای چارتری یا غیرقابل‌استرداد صادق نیست.
    نوع هواپیما هنگام خرید و صدور بلیط با اعلام شرکت‌های هواپیمایی و چارترکنندگان مشخص می‌شود. مسئولیت هر نوع تغییر در نوع هواپیما به‌عهده شرکت هواپیمایی است و علی‌بابا دراین‌باره مسئولیتی ندارد.
    اگر قصد خرید بلیط در 2 پرواز متوالی را دارید، هنگام خرید توجه داشته باشید که باید حداقل 4 ساعت بین رسیدن پرواز اول به مقصد و حرکت پرواز دوم فاصله باشد.
    علی‌بابا می‌تواند برای استرداد بلیط پرواز خارجی، تغییر تاریخ پرواز و هر گونه خدمات جانبی بعد از صدور، به ازای هر بلیط، مبلغی به عنوان کارمزد خدمات جانبی دریافت کند.

## استثناها در قوانین مسیر آمریکا، کانادا و استرالیا

    اگر عازم کانادا یا آمریکا هستید و دو توقف در آمریکا و کانادا دارید، باید به این نکته توجه داشته باشید که در اولین توقف در آمریکا و کانادا، بار مسافر تحویل داده می‌شود و مسافران باید خودشان بارشان را به شرکت هواپیمایی بعدی تحویل دهند.
    اگر عازم کانادا یا آمریکا هستید، درصورتی‌که شروع سفرتان از ایران نیست (مانند پرواز استانبول-آمستردام-تورنتو)، شرکت هواپیمایی مدنظر تنها در صورت دارابودن پاسپورت آمریکایی و کانادایی و یا ویزای کشورهای ترانزیت، به شما اجازه پرواز در این مسیر را خواهد داد. بنابراین در صورت نداشتن پاسپورت آمریکایی و کانادایی و تمایل به خرید این پرواز، حتما نسبت به اخذ ویزای کشورهای ترانزیت اقدام کنید. در صورت نداشتن ویزا، علی‌بابا هیچ‌گونه مسئولیتی ندارد.
    اگر قصد سفر به آمریکا و کانادا با دو ترانزیت دارید (که ترانزیت اول در غیر از حوزه‌ شنگن و لندن مانند استانبول است و ترانزیت دوم در حوزه شنگن و یا لندن) توجه کنید که اگر شروع سفرتان از ایران باشد، شرکت هواپیمایی مدنظر تنها در صورت داشتن پاسپورت آمریکایی و کانادایی و یا ویزای کشورهای ترانزیت، اجازه پرواز به شما خواهد داد. بنابراین در صورت نداشتن پاسپورت آمریکایی و کانادایی و تمایل به خرید این پرواز، حتما نسبت به اخذ ویزای کشورهای ترانزیت اقدام کنید. در صورت نداشتن ویزا، علی‌بابا هیچ‌گونه مسئولیتی ندارد.
    اگر قصد سفر به آمریکا دارید، توجه داشته باشید که با ویزای آمریکا نمی‌توانید در شهرهای کانادا ترانزیت شوید.
    اگر قصد سفر به کانادا دارید، توجه داشته باشید که با ویزای کانادا نمی‌توانید در شهرهای آمریکا ترانزیت شوید.
    دارندگان ویزای آمریکا و کانادا، در صورتی که قصد خرید بلیط از مبدا آمریکا و کانادا به تمامی نقاط دنیا به غیر از ایران را دارند، نمی‌توانند بلیط پرواز با ترانزیت در حوزه شنگن خریداری کنند؛ چرا که به دلیل تحویل بار در این کشورها نیازمند ویزای شنگن هستند؛ اما اگر مسافر بار به‌همراه نداشته باشد می‌تواند از این نوع پرواز استفاده کند.
    در مسیرهای آمریکا و کانادا، به محض ورود در اولین شهر، به دلیل چک ویزا (امیگریشن) باید مدت ترانزیت تا پرواز بعدی را حداقل 4 ساعت در نظر بگیرید.
    برای پرواز در مسیر کیتو (آمریکای جنوبی) با هر شرکت هواپیمایی، به ویزای ترانزیت آن شرکت هواپیمایی نیاز دارید.
    فقط مسافرانی که قصد پرواز به آمریکا، کانادا و لندن دارند می‌توانند با شرکت هواپیمایی «بریتیش ایرویز» سفر کنند.
    مسافرانی که کارت PR کانادا دارند، درصورت ترانزیت در دو کشور اروپایی شنگن (و بیشتر از دو کشور) نیازمند ویزای شنگن خواهند بود.

در صورت عدم توجه به موارد ذکرشده، مسئولیت خسارت‌های وارده به عهده مسافر است و علی‌بابا هیچ‌گونه مسئولیتی در این خصوص ندارد.

## هزینه اضافه بار در ایرلاین های داخلی و خارجی

هزینه اضافه بار و میزان بار مجاز ایرلاین‌های داخلی:
در سفرهای هوایی داخلی، شما می‌توانید حداکثر ۲۵ کیلوگرک بار در کلاس اکونومی به همراه داشته باشید. البته این میزان بار در کلاس‌های بالاتر هواپیمایی‌های ایران‌ایر و ماهان به ۴۰ و ۵۰ کیلوگرم افزایش یافته است.

    میزان بار مجاز ایرلاین‌های داخلی پرواز های اکونومی ۳۰ کیلوگرم می باشد.
    میزان بار مجاز ایرلاین‌های داخلی پرواز های اکونومی برای بار دستی داخل کابین ۵ کیلوگرم می باشد.
    میزان بار مجاز ایرلاین‌های داخلی پرواز های بیزینس کلاس یا پرواز تجاری ۴۰ کیلوگرم می باشد.
    میزان بار مجاز ایرلاین‌های داخلی پرواز های بیزینس کلاس یا پرواز تجاری بار دستی داخل کابین ۷ کیلوگرم می باشد.

میزان بار در ایرلاین‌های خارجی:
میزان بار مجاز ایرلاین‌های خارجی تا ۳۰ کیلوگرم بار مجاز هستید. بعضی از ایرلاین‌ها میزان بار مجاز را به ۴۰ کیلوگرم افزایش داده‌اند. اما یادتان باشد که اگر می‌توانید ۴۰ کیلو بار داشته باشید حتما باید آن را در دو چمدان تقسیم کنید.
بیشتر شرکت‌های هواپیمایی ایرانی، عربی و ترکی میزان بار مجاز را ۳۰ کیلو اعلام کرده‌اند، اما بار مجاز در برخی ایرلاین‌های اروپایی کمتر از این میزان است. روی بلیط‌های کلاس اکونومی در این پروازها بار مجاز ۲۳ کیلوگرم درج شده است. اگر باری بیشتر از این میزان همراه داشته باشید ناچار می‌شوید به ازای هر کیلوگرم آن هزینه اضافه بار پرداخت کنید.


نرخ اضافه بار پروازهای خارجی:
برخی از شرکت‌های هواپیمایی به ویژه در اروپا، و بعضی پروازهای داخلی مالزی و تایلند هزینه بار را از هزینه بلیط جدا می‌کنند. ‌یعنی شما با بلیطی که خریده‌اید می‌توانید میزان مشخصی از بار را همراه خود به کابین ببرید. این بلیط‌ها برای سفرهای اقتصادی پیش بینی شده و اگر لازم باشد بار بیشتری در پرواز همراه داشته باشید، می‌توانید با پرداخت هزینه تا حداکثر حد مجاز بار همراه ببرید.


میزان بار دستی در ایرلاین‌های ایرانی و خارجی:
در حالی که ایرلاین‌هایی مثل ماهان و ایران‌ایر حداکثر بار را برای کلاس اکونومی ۳۰ کیلوگرم به همراه ۵ کیلوگرم بار دستی داخل کابین و برای بیزنس کلاس ۴۰ کیلوگرم بار و ۷ کیلو داخل کابین در نظر گرفته‌اند، ایرلاین اروپایی KLM وزن مجاز را برای کلاس اکونومی یک چمدان ۲۳ کیلویی و دو چمدان ۲۳ کیلویی برای بیزنس اعلام کرده است.

لوفت‌هانزا نیز به مسافران کلاس اکونومی اجازه حمل یک چمدان ۲۳ کیلویی، برای کلاس پرمیوم اکونومی ۲ چمدان ۲۳ کیلویی، برای کلاس بیزنس ۲ چمدان ۳۲ کیلویی و در فرست‌کلاس ۳ چمدان ۳۲کیلویی را می‌دهد.
مسافران قطر‌ایرویز و امارات در کلاس اکونومی مجاز به داشتن بار حداکثر ۳۰ کیلویی و کیف دستی ۷ کیلویی، در بیزنس‌کلاس ۴۰ کیلو بار و باردستی ۱۵ کیلویی و در فرست‌کلاس ۵۰ کیلو بار و باردستی معادل دو کیف دستی ۱۵ کیلویی هستند.

میزان بار مجاز هواپیمایی ترکیش در قسمت اکونومی یا کامفورت‌کلاس، ۲۰ کیلو بار و برای مسافران بیزنس ۳۰ کیلوگرم است. در همه کلاس‌های پروازی این ایرلاین مسافران می‌توانند ۸ کیلو بار به داخل کابین ببرند.


هزینه اضافه بار چقدر است؟
در خطوط هوایی ایران مثل سایر خطوط هوایی عمدتا مقصد، وزن و تعداد بسته‌های باری در تعیین میزان بار مجاز تاثیر می‌گذارد. گاهی اوقات شکل بسته‌بندی بسته و ابعاد آن ممکن است شما را مشمول هزینه اضافه بار کند.

بخاطر داشته باشید حداکثر وزن مجاز هر بسته نباید بیشتر از ۳۲ کیلوگرم و حداکثر جمع ابعاد آن ۱۵۸ سانتی متر باشد. به طور میانگین نرخ اضافه بار برای هر کیلوگرم برابر با یک درصد قیمت بلیط در همان مسیر است و مبلغ دقیق آن بر حسب قیمت بلیط،‌ طول پرواز و کلاس پرواز شما محاسبه می‌شود.در صورتی که می‌دانید بار شما بیشتر از وزن مجاز است حتما نیم ساعت زودتر به فرودگاه بروید تا تشریفات مربوط به پرداخت هزینه‌ها باعث از دست دادن یا دیر رسیدن به پرواز نشود.

 

نکته مهم قبل از سفر:
اضافه بار و مواردی از این دست، از مسائل ریز سفر هستند، که شاید خیلی‌ها اصلا به آن توجه نکنند، اما ممکن است همین نکته ریز شما را به دردسر بیاندازد و قبل از پرواز برایتان استرس ایجاد کند. حتما به این موارد توجه داشته باشید و بلیط پرواز خود را کامل بررسی کنید.

## شرایط و ضوابط خرید اینترنتی بلیط اتوبوس

بلیط

قوانین و شرایط مربوط به بلیط کاغذی (خرید حضوری از ترمینال مسافربری) شامل بلیط های اینترنتی نیز می شود و از این لحاظ هیچ تفاوتی بین بلیط اینترنتی و کاغذی وجود ندارد.

تمام بخشهای عمليات خريد بلیط در علی بابا مشمول قوانين جاری تجارت الکترونيک در کشور بوده و هرگونه تخلف تحت پيگرد قانوني قرار خواهد گرفت.

شرایط خرید بلیط اتوبوس

    پس از صدور بلیط هیچ تغییری (از جمله تاريخ و ساعت حرکت،مبداء و مقصد، نوع اتوبوس و...) امکان پذیر نیست. برای اعمال هرگونه تغییری بلیط باید استرداد گردد.
    ارائه شماره بلیط به منزله مالکیت آن است، بنابراین در نگهداری شماره ارسال شده از طریق سامانه، دقت فرمایید.
    خرید بلیط هنگامی قطعی می شود که سامانه شماره بلیط را به شما ارائه کند.
    حداقل ۳۰ دقیقه پیش از حرکت به غرفه شرکت مسافربری مستقر در پایانه مبداء مراجعه کنید و شماره بلیط خریداری شده از سامانه (شماره ارسال‌شده به تلفن همراه شما) را به متصدی مربوطه ارائه کنید و بلیط کاغذی خود را دریافت نمایید.
    اطلاع رسانی در خصوص خرید و استرداد، از طریق پیام کوتاه و پست الکترونیکی انجام می پذیرد، لذا مسئولیت صحت شماره تلفن همراه و پست الکترونیکی به عهده خریدار است.
    سوار شدن بین راهی اتوبوس تنها با هماهنگی شرکت مسافربری به صورت تلفنی امکان پذیر می باشد و علی بابا مسئولیتی در قبال آن ندارد.
    برخی سرویس ها بین راهی بوده و در واقع مقصد نهایی این سرویس ها شهر دیگری می باشد. توقف در این مقاصد بین راهی معمولا در ورودی شهرها انجام می گیرد و علی بابا مسئولیتی بابت توقف در ترمینال این شهرها ندارد.
    در صورتی که تعداد مسافران اتوبوس تا زمان آغاز سفر به حد نصاب 50 درصد ظرفیت وسیله نقلیه نرسد، شرکت صادر کننده بلیط میتواند ضمن هماهنگی با شرکت مسافربری دیگر و تامین سرویس کاملاً مشابه با سرویسی که برای آن بلیط فروخته است، مسافران را به شرکت موصوف هدایت نموده و شرکتی که تامین وسیله نقلیه را بر عهده گرفته است، مکلف است بدون اخذ هرگونه هزینه اضافی از مسافران و ضمن ارائه سرویس کاملاً مشابه، برای آنان بلیط صادر نماید. در این حالت حداکثر تاخیر مجاز وسیله نقلیه نسبت به زمان مندرج در بلیط اولیه مسافران یک ساعت خواهد بود.
    در صورتی که جهت سفر خارجی یا داخلی نیاز به ارائه بلیط کاغذی به سازمان خاصی باشد، باید به پایانه مبدا مراجعه کرده و بلیط خود را دریافت کنید. بدیهی است که بلیط ارائه شده توسط علی بابا تنها جنبه نمایش و نگهداری اطلاعات برای مسافران را دارد.
    در صورتی که کمتر از 30 دقیقه به زمان حرکت اتوبوس باقی مانده باشد، پیشنهاد می شود به صورت آنلاین اقدام به خرید بلیط اتوبوس نکنید و در صورت خرید آنلاین و از دست دادن سرویس مورد نظر مسوولیت آن به عهده خود شما می باشد.
    قبل از خرید بلیط اتوبوس خارجی برای مسافران زیر 18 سال، حتما قوانین خروج از کشور را از اداره گذرنامه استعلام بگیرید. مسئولیت توجه‌نکردن به این موضوع به‌عهده مسافر است.

شرايط استرداد بلیط اتوبوس

    امکان استرداد آنلاین بلیط اتوبوس فقط در صورتی که بلیط در پایانه‌ی مبدا چاپ نشده باشد فراهم می‌باشد. پس از چاپ و دریافت بلیط در پایانه‌ی مبدا، فقط به صورت حضوری در پایانه‌ی مبدا قابل استرداد است.
    قوانین استرداد بلیط سازمان حمل و نقل برای سرویس های مختلف براساس ساعت خرید بلیط و حرکت اتوبوس متفاوت بوده و برای هر کدام در بخش اطلاعات بیشتر و قوانین استرداد مشخص شده است.
    نکته: هزینه کنسلی بلیط سفرهای خارجی تابع قوانین بلیط های داخلی نبوده و شرکت های مسافربری بر اساس سیاست های داخلی شرایط کنسلی را تعیین می کنند.
    پس از استرداد ، وجه به حساب بانکی شما برگشت داده می شود و مبلغ 5000 ریال بابت کارمزد بانکی کسر خواهدشد.
    وجه حداکثر ظرف 72 ساعت به حساب شما برگشت داده خواهدشد.
    وجه بلیط به حسابی برگشت داده خواهد شد که هنگام خرید پرداخت به واسطه آن صورت پذیرفته است.
    فقط بلیط هایی قابل استرداد می باشند که به واسطه همین سامانه خریداری شده اند.
    فرایند استرداد برگشت پذیر نبوده و بلیط استرداد شده قابل تبدیل به خرید مجدد نیست.
    توجه داشته باشیدکه برای استرداد، بلیط تمامی مسافران سفر مربوطه مسترد خواهدشد.
    دریافت وجه استرداد در پایانه مبدا در هر زمان قبل و بعد از حرکت و پس از کسر جریمه مربوطه امکان پذیر است. مشروط به این که بلیط قبلا در سایت استرداد نشده باشد.
    با توجه به اختلاف زمانی بین درخواست استرداد و تایید توسط تعاونی، حتما باید جهت عدم تغییر درصد جریمه، حداقل 30 دقیقه قبل از اتمام بازه زمانی مربوطه درخواست استرداد ثبت شود.
    در صورتی که زمان درخواست استرداد در هر دو بازه زمانی جریمه 10 درصدی و 50 درصدی باشد، جریمه بلیط به صورت 50 درصدی محاسبه می شود.

شرایط و ضوابط رزرو اینترنتی هتل داخلی

قوانین کلی رزرو هتل داخلی

    تغییر تاریخ رزرو مقدور نیست و در این خصوص می بایست رزرو جدید با شرایط و مبالغ جدید صورت گیرد.
    امکان کنسلی و مقدار جریمه کنسلی در هر بسته خریداری شده متفاوت است و با توجه به شرایط هر بسته به هنگام خرید به اطلاع مسافر میرسد.
    مسافر موظف است شرایط کنسلی هر بسته را به صورت موردی چک کرده و با خرید هر بسته شرایط مربوط به آن را بپذیرد.
    ممکن است حین خرید و پرداخت وجه هتل، ظرفیت هتل منتخب تکمیل شود؛ اگر این اتفاق پس از پرداخت وجه از سوی مسافر صورت گیرد، مبلغ به حساب ایشان عودت داده خواهد شد و می تواند مجددا برای خرید هتل اقدام نماید و یا همچنین در گاهی شرایط نیاز می‌باشد که پس از پرداخت وجه از سوی مسافر؛ جهت نهایی شدن سفارش، نیاز به پرداخت مابه‌تفاوت افزایش نرخ هتل از سوی مسافر صورت گیرد؛ بنابراین کسر مبلغ از حساب به منزله اخذ قطعی واچر هتل نبوده و در صورت انصراف از خرید، مبلغ به همان حسابی که خرید از طریق آن انجام شده است، عودت داده خواهد شد.
    در صورت تحویل اتاق دیرتر از موعد مقرر توسط هتل، هیچ مبلغی به مسافر عودت داده نخواهد شد و علی بابا در این خصوص هیچگونه مسئولیتی نخواهد داشت.
    رزرو هتل فقط شامل رزرو اتاق به تعداد افراد و شبهای درخواست شده می باشد و دربرگیرنده مواردی همچون حمل و نقل فرودگاهی، حمل و نقل بین شهری، راهنما، تعیین طبقه، پارکینگ و یا اجاره ی خودرو و… نیست و همچنین مینی بار و صندوق امانات در اکثر هتل ها شامل هزینه اضافه بوده که به عهده مسافر است و درصورت ایجاد خسارت به هتل توسط مهمان، کلیه خسارت ها از مسافر دریافت خواهد شد.
    زمان پذیرش مهمان در هتل (Check In) عموما ساعت ۱۴:۰۰ است. پس از ورود به هتل، در صورت خروج از هتل زودتر از موعد ثبت شده در واچر، وجهی بابت عدم استفاده از اتاق به مهمان مسترد نمی گردد.
    اگر مسافردرخواست هایی همچون اتاق با دو تخت یک نفره، یا اتاق دارای امکان استفاده از دخانیات، ورود زودتر یا دیرتر از موعد و مواردی از این قبیل را داشته باشد، علی بابا به هتل منتقل می کند و تایید نهایی دراین خصوص با هتل است و علی بابا در این خصوص هیچگونه مسئولیتی نخواهد. در صورتی که هر یک از درخواست ها مستلزم اخذ هزینه باشد، مسافر ملزم پرداخت آن به هتل است.
    رزرو اتاقهای 3 تخته با توجه به شرایط اتاقهای هر هتل متفاوت است. ممکن است برخی از اتاقهای سه تخته جزء اتاقهای دو نفره بایک تخت اضافه باشند و یا به صورت 3 نفره باشند. توجه داشته باشید یا اتاقی انتخاب نمایید که در نام اتاق عبارت “تریپل”(اتاق سه تخته) و یا “اکسترابد/تخت اضافه” ذکر شده باشد، در غیراینصورت هزینه پذیرش و خدمات مربوط به نفر سوم مستقیما در هتل از مسافرین محترم دریافت خواهد شد. ممکن است اتاق سه تخته با اتاق دو تخته از نظر سایز و اندازه اتاق یکی باشند، انتخاب اینکه اتاق مشمول کدام یک از موارد مذکور میگردد، بستگی به میزان ظرفیت و شرایط هتل در زمان تحویل اتاق به مسافر دارد، علی بابا در این خصوص مسئولیتی جهت پاسخگویی نخواهد داشت.
    در صورتی که رزرو تایید شده مسافر به دلایلی خارج از اراده علی بابا لغو شود، علی بابا تمامی تلاش خود را خواهد کرد تا اتاق یا هتل دیگری را که از نظر قیمت و مشخصات مشابه هتل رزرو شده باشد به مسافر پیشنهاد دهد. در این شرایط علی بابا متعهد است تا هتل جایگزین را تا حداکثر 20 درصد بیشتر از قیمت پرداخت شده توسط مسافر، بدون دریافت هرگونه هزینه ای تامین نماید؛ اما چنانچه اختلاف قیمت بیشتر از 20 درصد باشد مسافر می بایست مابه التفاوت مبلغ را شخصا پرداخت نماید. در صورتی که مسافر از پرداخت این مابه التفاوت امتناع کند و یا اتاق یا هتل جایگزین را قبول ننماید کل مبلغ پرداخت شده توسط مسافر بدون کسر هرگونه جریمه ای به مسافر مسترد می گردد.
    قابل ذکر است طبق قوانین اکثر هتلها، افراد بالای 6 سال بزرگسال محسوب میگردند و شرایط رزرو برای بزرگسال نسبت به انان جاری است. مسافر می بایست به هنگام خرید برای کودک بالای شش سال این مسئله را مد نظر قراردهد. در صورت عدم رعایت این موضوع ممکن است هتل از ورود تعداد افراد بیش از ظرفیت رزرو شده ممانعت بعمل آورد. علی بابا هیچگونه مسئولیتی در این خصوص نخواهد داشت.
    در صورت نیاز به تخت برای کودک مسافر زیر 6 سال، شرایط رزرو برای بزرگسال نسبت به آنان جاری است. مسافر می بایست به هنگام خرید برای کودک زیر 6 سال این مسئله را مدنظر قرار دهد در صورت عدم رعایت شرایط، به هنگام پذیرش هزینه نفر اضافه مستقیما توسط مسافر در هتل پرداخت می گردد و هیچ نوع مسئولیتی دراین خصوص متوجه علی بابا نخواهد بود.
    در صورتیکه هتل به هر دلیلی، امکان پذیرش مهمان با وجود واچر معتبر را نداشته باشد، مهمان باید با واحد پشتیبانی شبانه روزی علی بابا با شماره ۴۳۹۰۰۰۰۰ - ۰۲۱ تماس گرفته تا در کمترین زمان مشکل حل شود و یا در صورت عدم پذیرش مهمان توسط هتل منتخب، هتل مناسب دیگری مشابه هتل منتخب مهمان که از طرف تامین کننده پیشنهاد شده است برای مهمان جایگزین گردد. در صورت عدم پذیرش هتل پیشنهادی توسط مهمان، مبلغ اخذ شده بابت آن رزرو را به مهمان استرداد می کند و علی بابا دیگر هیچ مسئولیتی در قبال آن رزرو ندارد.
    پس از پرداخت مبلغ رزرواسیون هتل و قطعی شدن آن، واچر به صورت همزمان مهماندر حساب مهمانی خریدار منتشر و به ایمیل مسافر ارسال می گردد. ارایه واچر هتل به همراه مدارک شناسایی از سوی مسافربه مسئول پذیرش هتل الزامی است.
    مسافر با انجام رزرو از سوی مسافر و تایید آن از سوی هتل، مقررات مربوط به هتل منتخب و همچنین قوانین مربوط به فسخ رزرو از سوی هتل را به صورت همزمان پذیرفته است. به عبارت دیگر مسافر با آگاهی و اطلاع کافی از مقررات علی بابا و هتل، نسبت به رزرو اقدام نموده است. در قراردادهای آنلاین طبق قانون تجارت الکترونیک امضای مسافر به صورت الکترونیک انجام میشود.

## شرایط و ضوابط رزرو اینترنتی هتل خارجی

قوانین کلی رزرو هتل خارجی

    با توجه به اینکه پس از خرید نهایی هتل ، امکان تغییر یا اصلاح نام و یا مشخصات مسافر وجود ندارد و جهت اصلاح اطلاعات، باید هتل کنسل شده و مجدداً خریداری شود، لذا کلیه اطلاعات ورودی توسط مسافر از جمله نام و نام خانوادگی، تاریخ تولد، جنسیت و شماره پاسپورت به صورت صحیح و دقیق وارد شود. در صورت عدم تطابق نام مسافر در واچر هتل و پاسپورت، مسافر پذیرش نخواهد شد.
    اتاق رزرو شده از سوی مسافر غیر قابل انتقال به غیر است. مبنای تحویل اتاق به مسافر اطلاعات ثبت شده در وب‌سایت علی بابا است. در صورت عدم تطابق اطلاعات افراد با اطلاعات ثبت شده، مسافر پذیرش نخواهد شد.
    ممکن است حین خرید و پرداخت وجه هتل، ظرفیت هتل منتخب تکمیل شود؛ اگر این اتفاق پس از پرداخت وجه از سوی مسافر صورت گیرد، مبلغ به حساب ایشان عودت داده خواهد شد و می تواند مجددا برای خرید هتل اقدام نماید و یا همچنین در گاهی شرایط نیاز می‌باشد که پس از پرداخت وجه از سوی مسافر؛ جهت نهایی شدن سفارش، نیاز به پرداخت مابه‌تفاوت افزایش نرخ هتل از سوی مسافر صورت گیرد؛ بنابراین کسر مبلغ از حساب به منزله اخذ قطعی واچر هتل نبوده و در صورت انصراف از خرید، مبلغ به همان حسابی که خرید از طریق آن انجام شده است، عودت داده خواهد شد.
    چنانچه عدم انجام سفر به دلیل لغو پرواز از سوی شرکت هواپیمایی باشد مسئولیت خسارات مربوط به کنسلی هتل و تاخیر و یا تعجیل به عهده مسافرین محترم است.
    ساعت ورود و خروج به اتاق‌های هتل بر اساس قوانین مندرج در واچر هتل بوده و مسافران محترم در آن ساعت‌ها ملزم به دریافت و یا ترک اتاق‌ها هستند.در مورد آگاهی از ساعت دقیق ورود به هتل با کارشناسان پشتیبانی تماس بگیرید.
    نکته: در صورت تحویل اتاق دیرتر از موعد مقرر توسط هتل ، هیچ مبلغی به مسافر عودت داده نخواهد شد.
    رزرو اتاق‌های 3 تخته با توجه به شرایط اتاق‌های هر هتل متفاوت است. ممکن است برخی از اتاق‌های سه تخته جزء اتاق‌های دو نفره بایک تخت اضافه باشند و یا به صورت 3 نفره باشند. توجه داشته باشید تا اتاقی انتخاب نمایید که در نام اتاق عبارت “تریپل”(اتاق سه تخته) و یا “اکسترابد/تخت اضافه” ذکر شده باشد، در غیر اینصورت هزینه پذیرش و خدمات مربوط به نفرسوم مستقیما در هتل از مسافرین محترم دریافت خواهد شد. ممکن است اتاق سه تخته با اتاق دو تخته از نظر سایز و اندازه اتاق یکی باشند، انتخاب اینکه اتاق مشمول کدام یک از موارد مذکور می‌گردد، بستگی به میزان ظرفیت و شرایط هتل در زمان تحویل اتاق به مسافر دارد، علی بابا در این خصوص مسئولیتی جهت پاسخگویی نخواهد داشت.
    قابل ذکر است طبق قوانین اکثر هتل‌ها، افراد بالای 4 سال بزرگسال محسوب می‌گردند و می‌بایست هنگام رزرو اتاق برای آنان تخت درنظر گرفته شود، در صورت عدم رعایت این موضوع ممکن است هتل از ورود تعداد افراد بیش از ظرفیت رزرو شده ممانعت بعمل آورد. علی بابا هیچگونه مسئولیتی در این خصوص نخواهد داشت. در نظر داشته باشید رزرو اتاق برای افراد زیر سن قانونی که به تنهایی قصد اقامت در هتل را دارند بستگی به قوانین کشور محل اقامت دارد، در صورت عدم توجه به شرایط سنی اقامت در برخی از هتلها که دارای شرایط سنی می باشد،کلیه مسئولیت و هزینه ها به عهده شخص مسافر می باشد.
    هزینه ابطال رزرواسیون هتل یا عدم استفاده از آن بستگی به قوانین هتل ( که در سایت علی بابا در بخش قوانین هتل در مقابل هر اتاق ذکر شده است) بستگی دارد:
    برخی هتل‌ها از لحظه خرید غیر قابل استرداد هستند.
    برخی هتل‌ها از تاریخ خاصی بعد از خرید غیر قابل استرداد هستند.
    و برخی در صورت عدم استفاده ، هزینه یک شب اقامت کسر و مابقی مسترد می‌شود.
    با توجه به اینکه کلیه شرایط فوق در سایت علی بابا قید شده لذا در صورت درخواست ابطال رزرو، بر اساس قوانین بیان شده مسافرین گرامی اقدام به کنسلی می‌نمایند.
    چنانچه مسافر ممنوع‌الخروج بوده و یا در برخی مقاصد در بدو ورود مسافر به فرودگاه کشور مقصد ، گذرنامه وی توسط مقامات ذیربط اخذ و نگهداری و هنگام مراجعت به فرودگاه به مسافر برگشت داده شود، هیچگونه مسئولیتی در این خصوص متوجه سایت علی بابا نخواهد بود.
    در صورت عدم صدور ویزا از طرف کشور مقصد ، قوانین کنسلی هتل از سمت مسافر دقیقا مشابه قوانین کنسلی ذکر شده بوده و علی بابا قوانین ویژه‌ای برای مسافر در نظر ندارد همچنین مسئولیت کنترل ویزای کشور مقصد و ویزای ترانزیت بعهده مسافر است.
    در صورتی که مسافر بدون اطلاع قبلی از انجام سفر خودداری ورزد ،کلیه هزینه‌های مربوط دریافتی جهت رزرو هتل همانند قوانین کنسلی محاسبه می‌گردد.
    رعایت اخلاقیات در طول سفر از سوی مسافر و همچنین رعایت کلیه مقررات کشور مقصد می‌تواند نشان دهنده فرهنگ غنی ایرانی باشد. لذا عواقب ارتکاب هر گونه تخلف و تبعات داشتن داروهایی یا مواردی که احیاناً در کشور مقصد غیر‌مجاز بوده ، بر عهده مسافر خواهد بود.
    درصورتی که مسافران به صورت گروهی یا خانوادگی اقدام به رزرو هتل نمایند و یکی از مسافران به هرنحوی نتواند از خدمات رزرو شده استفاده نماید (اعم از اینکه صدور ویزا و یا بلیط هر یک از مسافران رد یا با تأخیر مواجهه گردد) شرایط استفاده از خدمات برای سایر مسافران کمافی‌السابق خواهد بود و در صورت عدم استفاده آنان از خدمات هیچ‌گونه مسئولیتی متوجه علی بابا نخواهد بود. قابل ذکر است شخصی که در وب سایت علی بابا در مسافرت‌های گروهی یا خانوادگی اقدام به ثبت نام می‌نماید و یا قرارداد گشت‌های خارجی به نمایندگی از سایر مسافران منعقد می‌نماید، به عنوان نماینده مسافران شناخته خواهد شد و هرگونه پیگیری، ابطال و یا دریافت وجوه صرفا از طریق نماینده مسافران امکان‌پذیر است. علی بابا هیچگونه مسئولیتی در قبال پاسخ به سایر مسافران نخواهد داشت.
    حفظ اموال و مدارک شخصی در طول سفر و اقامت در هتل کشور مقصد به عهده مسافر بوده و در صورت مفقود شدن و یا صدمه وارد شدن به اموال، علی بابا مسئولیتی ندارد.
    پرداخت عوارض خروج از کشور بر عهده مسافر است.
    در خصوص عدم ارائه هر گونه خدمات از سوی هتل از جمله ترانسفر رایگان، هتل مربوطه پاسخگو خواهد بود.
    در برخی از کشورها از جمله روسیه، امارات متحده عربی، مالزی، صربستان وکشورهای عضو شنگن مبالغی تحت عنوان مالیات توریست، مالیات شهری و... به ازای هر شب اقامت از گردشگران اخذ می‌گردد و پرداخت این عوارض به عهده مسافر خواهد بود و خارج از حوزه اختیارات و مسئولیت‌های علی بابا قرار دارد.
    در صورت ایجاد خسارت به هتل توسط مسافر، کلیه خسارت‌ها از مسافر دریافت خواهد شد. برخی هتل‌ها مبلغی را تحت عنوان وجه تضمین (Deposit) از مسافر اخذ می‌نمایند تا در صورت بروز هرگونه خسارت از سوی مسافر از محل وجه تضمین دریافتی نسبت به جبران خسارات وارده اقدام نمایند.
    جهت ورود به برخی از هتل ها داشتن credit card برای مسافر الزامی است. جهت کسب و اطلاعات بیشتر مسافر می‌تواند با شماره پشتیبانی تماس حاصل فرماید.
    کنترل تاریخ اعتبار گذرنامه مسافر و شرایط سنی همراهان و صحت اطلاعات ورودی بر عهده مسافر است.
    در صورتی که عدم پذیرش مسافر توسط هتل منتخب به دلایلی غیر از دلایل منتسب به مسافر صورت پذیرد. علی بابا تمام تلاش خود را جهت رفع موانع موجود بعمل می‌آورد، در صورت عدم رفع، علی بابا هتل مناسب دیگری را در کمترین زمان ممکن با همان شرایط برای مسافر انتخاب و جایگزین می‌نماید. در صورت عدم پذیرش هتل جایگزین توسط مسافر، هزینه دریافتی به درخواست ایشان عودت داده خواهد شد. بدیهی است اقدامات مذکور از سوی علی بابا منوط به تماس با واحد پشتیبانی علی بابا خواهد بود.
    اطلاعات مندرج در وب سایت علی بابا در خصوص اطلاعات هتل‌ها، توسط همان هتل و یا تامین‌کنندگان آن تهیه و به علی بابا ارایه گردیده است، این اطلاعات اعم و نه محدود به موقعیت، امکانات و سرویس های اتاق‌ها ، نقشه و تصاویر هتل‌ها، قیمت‌های به روز شده است. علی بابا تمام تلاش خود را جهت ارایه صحیح اطلاعات ماخوذه خواهد داشت اما در خصوص صحت اطلاعات ارایه شده از سوی هتل‌ها و یا تامین‌کننده‌ها مسئولیتی نخواهد داشت. جهت کسب و اطلاعات بیشتر مسافر می‌تواند با شماره پشتیبانی تماس حاصل فرماید.

پیش از خرید :

اطلاعات مربوط به هتل‌ها، توسط هتل‌ تولید می‌شود. این اطلاعات شامل ستاره، قیمت‌، موجودی اتاق‌ها، قوانین کنسلی، ظرفیت اتاق‌ها است و مسئولیت صحت آن، بر عهده‌ی هتل است.

قیمتی که در بخش ورود به درگاه پرداخت بانک در سایت علی بابا نمایش داده می‌شوند، مبلغی است که خریدار برای کل مدت اقامت و برای کل اتاق‌های درخواستی می‌پردازد.

شماره اتاق، طبقه و مواردی از این دست، هنگام ورود بر اساس موجودی هتل و در لحظه تخصیص داده می‌شود؛ مسافران می‌توانند موضوعات و مطالب مد نظر را در بخش توضیحات یادداشت نمایند تا در صورت امکان و موافقت هتل، علی بابا سرویس مورد نظر را حدالمقدور برای مسافر فراهم آورد.

بدیهی است رزرو هتل فقط شامل رزرو اتاق به تعداد افراد و شب‌های درخواست شده طبق مواردی که در واچر ذکر شده است، است. مسافر می‌بایست به هنگام رزرو هتل به مشخصات و خدمات هتل توجه نموده تا هتلی متناسب با خدمات درخواستی رزرو نماید. خدماتی همچون حمل و نقل فرودگاهی، حمل و نقل بین شهری، راهنما، پارکینگ و یا اجاره‌ی خودرو و... خارج از خدمات ارایه شده از سوی وب سایت علی بابا است. همچنین قوانین هتل‌ها در خصوص مینی بار و یا صندوق امانات متفاوت است و معمولا جزء خدمات اضافه محسوب گردیده و جهت ارایه خدمات مذکور هزینه اضافه توسط هتل از مسافر دریافت می‌گردد. درصورت ثبت درخواست‌های ویژه مسافر در قسمت ملاحظات، علی بابا درخواست‌های مذکور را به هتل منتقل می‌نماید. با توجه به اینکه تایید نهایی درخواست‌ها از طرف هتل خواهد بود، علی بابا تایید نهایی آن توسط هتل را تضمین نمی‌نماید.

با رزرو اتاق از هتل، خریدار با شرایط کنسلی آن اتاق موافقت می‌کند. هزینه‌ کنسلی بسته به زمان رزرو و نوع هتل و اتاق متفاوت است؛ پیش از خرید، شرایط کنسلی هر اتاق را با دقت مطالعه کنید. این قوانین در صفحات اطلاعات هتل، تکمیل خرید و همچنین واچر که پس از خرید ارسال می‌شود، قابل مشاهده هستند.

زمان ورود/خروج مسافر به/از هتل، در صفحات اطلاعات هتل، تکمیل خرید و ایمیل واچر که پس از خرید ارسال می‌شود، قابل مشاهده‌اند. مسافران طبق همان زمان‌بندی برنامه‌ریزی کرده تا ملزم به پرداخت هزینه مضاعف در راستای تعجیل در ورود و تاخیر در خروج نشوند.

هنگام خرید :

سایت علی بابا به ازای صدور قطعی واچر و رزرو قطعی از سمت هتل مبلغ مورد نظر را از حساب کاربر کسر می‌نماید. حال اگر پرداخت ، به هر دلیلی از درگاه پرداخت موفقیت‌آمیز نباشد، هزینه‌ی کسر شده از حساب کاربر، طبق قوانین بانکی حداکثر در طول زمان چند ساعت به حساب خریدار بازگشت داده خواهد شد. این کار مستقیما توسط بانک انجام شده و در صورتیکه پس از خرید موفق به دریافت واچر شود هیچ‌گونه مبلغی به حساب کاربر عودت داده نخواهد شد.

پس از خرید :

بعد از پرداخت مبلغ رزرو، صورت‌حساب و واچر قطعی اقامت هتل در منوی “رزروهای من > هتل خارجی” موجود است.

علی بابا تعهد می‌کند که بعد از انجام رزرو و صدور واچر، اتاق‌های درخواستی طبق تاریخ درج شده در واچر رزرو قطعی شده باشند.

هزینه امکانات یا خدمات جانبی هتل، شامل این رزرو نیستند. همچنین در برخی مقاصد ممکن است مالیات شهری یا مالیات مسافری به‌صورت جداگانه، در محل و به صورت نقدی دریافت شود. در صورتی که برای موارد ذکر شده در واچر، درخواست پرداخت هزینه‌ از مسافر شد، خریدار می‌تواند برای حل مشکل با تیم پشتیبانی علی بابا تماس حاصل فرماید.

در صورتی که رزرو تایید شده مسافر به دلایلی خارج از اراده علی بابا لغو شود، علی بابا تمامی تلاش خود را خواهد کرد تا اتاق یا هتل دیگری را که از نظر قیمت و مشخصات مشابه هتل رزرو شده باشد به مسافر پیشنهاد دهد. در این شرایط علی بابا متعهد است تا هتل جایگزین را تا حداکثر 20 درصد بیشتر از قیمت پرداخت شده توسط مسافر، بدون دریافت هرگونه هزینه ای تامین نماید؛ اما چنانچه اختلاف قیمت بیشتر از 20 درصد باشد مسافر می بایست مابه التفاوت مبلغ را شخصا پرداخت نماید. در صورتی که مسافر از پرداخت این مابه التفاوت امتناع کند و یا اتاق یا هتل جایگزین را قبول ننماید کل مبلغ پرداخت شده توسط مسافر بدون کسر هرگونه جریمه ای به مسافر مسترد می گردد.

شرایط کنسلی :

برای کنسل کردن رزرو، خریدار می‌تواند از طریق مطالعه کنسلی که در واچر وجود دارد ، از طریق منوی “رزروهای من > هتل خارجی” به کنسل کردن رزرو اقدام نماید.

مبلغ قابل استرداد پس از کنسلی، طبق شرایطی که خریدار پیش از رزرو با آن موافقت کرده است، محاسبه شده و از طریق شماره‌ی حسابی که پیش از رزرو توسط خریدار اعلام شده به حساب کاربری مسافر بازگشت داده می‌شود. بازپرداخت مبلغ قابل استرداد، حداکثر ظرف ۲۴ ساعت انجام خواهد شد.

## شرایط و ضوابط رزرو اینترنتی تور

موضوع قرارداد:

    موضوع این قرارداد تعیین حدود وظایف و مسئولیتهای طرفین قرارداد و همچنین هزینه خدمات گردشگری شامل پرواز، هتل و خدمات بشرح مندرج در قرارداد بر مبنای واحد پول ملی ایران می باشد.
    مفاد این قرارداد بر مبنای قرارداد استاندارد سازمان گردشگری است و در راستای اجرای تعهدات این قرارداد علی بابا اظهار می نماید که با حسن نیت همکاری های لازم را در زمینه ارائه خدمات فوق الذکر به مسافر انجام خواهد داد.
    در موارد خرید اینترنتی، خریدار متعهد می‌شود که اطلاعات مربوط به خود شامل اطلاعات درخواستی از پاسپورت یا کارت ملی را هنگام ثبت‌نام و رزرو به صورت صحیح در وب‌سایت علی بابا وارد نماید. مسئولیت در ورود اطلاعات ناقص يا نادرست آن تماما و منحصرا بر عهده‌ی خریدار خواهد بود.
    هنگام ثبت‌نام و خرید خدمات گردشگری شامل پرواز، هتل و خدمات به شکل آنلاین، تمامی اطلاعات اصلی مسافر شامل نام و نام خانوادگی، مسیر رفت و برگشت، تاریخ سفر و غیره باید به صورت صحیح انتخاب گردد و امکان اصلاح نام مسافران پس از خرید نهایی وجود نداشته و علی بابا هیچ‌گونه مسئولیتی در قبال اطلاعاتی که به اشتباه انتخاب و یا وارد شده‌اند بر عهده ندارد و به منظور اصلاح اطلاعات، خریدار بر اساس شرایط کنسلی می بایست قرارداد را کنسل و در صورت نیاز اقدام به خرید مجدد نماید.

انصراف یا تغییر شرایط پرواز، هتل و خدمات:

    در خصوص درخواست انصراف یا تغییر شرایط پروازهای برنامه ریزی شده توسط خطوط هواپیمایی (سیستمی) از طرف خریدار، شرایط ابطال پرواز مرتبط با موضوع این قرارداد مطابق با مقررات خطوط هواپیمایی یا تامین کننده اصلی مربوطه اعمال خواهد شد. تامین کننده موظف است هنگام خرید اینترنتی خدمات گردشگری شامل پرواز، هتل و خدمات توسط خریدار شرایط فوق را به هر طریق ممکن اطلاع رسانی کرده باشد. در این مورد مبلغ جریمه کنسلی و مبلغ کارمزد انتقال وجه از قیمت بلیط کسر شده و باقیمانده مبلغ، به‌طور آنلاین به حساب خریدار برمی‌گردد. مدت زمان بازگشت وجه، تابع مقررات بین بانکی است.
    در خصوص درخواست انصراف یا تغییر شرایط پروازهای چارتری به هر دلیلی از طرف خریدار، هیچ مبلغی از سوی تامین کننده به خریدار مسترد نمی شود و خریدار با علم و آگاهی به این بند از قرارداد که پرواز چارتر می باشد، این قرارداد را تایید نموده و حق هرگونه اعتراض و اقامه دعوی بعدی را از خود سلب می نماید. تامین کننده موظف است هنگام خرید اینترنتی خدمات گردشگری شامل پرواز، هتل و خدمات توسط خریدار شرایط فوق را به هر طریق ممکن اطلاع رسانی کرده باشد.
    در خصوص درخواست انصراف یا تغییر شرایط هتل از طرف خریدار، شرایط ابطال هتل مرتبط با موضوع این قرارداد مطابق با مقررات تامین کننده هتل مربوطه اعمال خواهد شد. تامین کننده موظف است هنگام خرید اینترنتی توسط خریدار شرایط فوق را اطلاع رسانی کرده باشد. سیاست های اعمالی تامین کننده جهت انصراف یا تغییر شرایط هتل بر حسب مورد یکی از حالت های زیر خواهد بود:
    برخی هتلها از لحظه رزرو غیر قابل استرداد می باشند،
    برخی هتلها از تاریخ خاصی بعد از خرید غیر قابل استرداد می باشند،
    برخی هتلها در صورت عدم استفاده، هزینه یک شب اقامت را کسر و مابقی را به مسافر مسترد می نمایند،
    در صورت انصراف کتبی خریدار از همراهی مسافران از خدمات مرتبط با موضوع این قرارداد که هنگام خرید اینترنتی شرایط کنسلی مجزا برای پرواز، هتل و خدمات اعلام نشده باشد، از یک ماه تا سه هفته قبل از پرواز معادل 20 درصد قیمت کل قرارداد، از سه هفته تا یک هفته مانده به زمان پرواز، معادل 30 درصد و در فاصله یک هفته تا 72 ساعت قبل از پرواز معادل 50 درصد قیمت کل قرارداد و در کمتر از 72 ساعت قبل از پرواز معادل 70 درصد قیمت کل قرارداد به عنوان جریمه از کل مبلغ قرارداد کسر و مابقی وجوه به خریدار پرداخت خواهد شد.
    با توجه به روند زمان بر و نامشخص صدور روادید همزمان با درخواست صدور روادید نسبت به اخذ بلیط و رزرو هتل نیز اقدام می شود، در صورتی که درخواست صدور روادید هر یک از مسافران رد شود یا روادید با تاخیر صادر شود کلیه هزینه های ابطال بلیط و هتل بر عهده خریدار می باشد. درمسافرت های گروهی و خانوادگی در صورت عدم صدور یا تاخیر در صدور روادید برای هر یک از مسافران، سایر مسافران ملزم به استفاده از خدمات درخواستی می باشند و در صورت عدم استفاده می بایست کلیه هزینه های مربوط به ابطال را با در نظر گرفتن مفاد این قرارداد پرداخت نمایند، در خصوص بستگان درجه یک (پدر، مادر، همسر و فرزندان مجرد) مسافری که درخواست صدور روادید وی رد شده است، هزینه روادید، کنسلی بلیط و اقامت کسر و مابقی به خریدار مسترد می شود.
    در صورتی که درخواست صدور روادید هر یک از مسافران بدون پاسخ بماند و یا رد شود، تامین کننده موظف به استرداد کل وجه دریافتی پس از کسر هزینه های مربوط به درخواست روادید، کنسلی بلیط و اقامت، به عنوان هزینه های انجام شده به خریدار خواهد بود.
    مسافران موظف می باشند مطابق با مقررات شرکتهای هواپیمایی در خصوص ساعات حضور در فرودگاه و انجام پرواز، در فرودگاه حاضر شوند، هزینه از دست دادن پرواز (Noshow) در صورت عدم حضور به موقع مسافر در فرودگاه تماما بر عهده مسافر بوده و مسئولیتی در این رابطه بر عهده تامین کننده نمی باشد.
    در صورت تغییر ساعت، تاریخ، برنامه و ظرفیت پرواز و به طور کلی بروز مشکلاتی دراجرای گشت که حدوث آن خارج از کنترل تامین کننده باشد و سبب ابطال و یا تغییر برنامه گشت شود، مسئولیتی متوجه تامین کننده نبوده و مسافران می بایست مقدمات سفر خود را جهت استفاده از خدمات موضوع این قرارداد با شرایط ایجاد شده فراهم نماید و عازم سفر گردد.
    در صورت عدم اعلام انصراف کتبی خریدار تامین کننده هیچ مسئولیتی در قبال خریدار از بابت کنسلی و انصراف از خدمات موضوع این قرارداد ندارد و خریدار متعهد به استفاده از خدمات موضوع این قرارداد و پرداخت کامل هزینه های مرتبط با آن در حق تامین کننده می باشد.
    مسافران به موجب این قرارداد با اعطا نمایندگی به خریدار به عنوان نماینده خود، حق هر گونه اعتراض و اقامه دعوی بعدی را از خود سلب می نمایند.
    تامین کننده موظف است در صورت ابطال پرواز از سوی خطوط هواپیمایی (یا تامین کننده اصلی) موضوع این قرارداد، مساعی خود را جهت اعزام مسافران با اولین پرواز بعدی با توافق و رضایت خریدار به کار گیرد. تغییرات احتمالی نرخ پرواز مورد نظر از سوی تامین کننده قابل تعدیل و خریدار متعهد به پرداخت هزینه مربوطه می باشد.
    تامین کننده موظف است در صورت ابطال محل اقامت از سوی هتل (یا تامین کننده اصلی) موضوع این قرارداد، مساعی خود را جهت جابه جایی هتل و پیشنهاد هتل های مشابه به هتل درخواستی خریدار به کار گیرد. تغییرات احتمالی نرخ هتل مورد نظر از سوی تامین کننده قابل تعدیل و خریدار متعهد به پرداخت هزینه مربوطه می باشد.
    چنانچه هر کدام از خدمات گردشگری شامل پرواز، هتل و خدمات بشرح مندرج در قرارداد از سوی تامین کننده قابل تامین نباشد، در کوتاه ترین زمان ممکن وجه کسر شده از حساب خریدار به حساب ایشان بازگردانده خواهد شد و خریدار می‌تواند مجددا برای خرید اقدام نماید. بدیهی است کسر مبلغ از حساب خریدار به منزله ی رزرو قطعی نیست. در شرایط مذکور، مبلغ به همان حسابی که از طریق آن خرید انجام شده عودت داده خواهد شد.
    بدین وسیله به اطلاع کاربران رسانده می‌شود که با هدف بهبود تجربه کاربری و استفاده از خدمات حمل و نقل فرودگاهی و سایر خدمات تفریحی و گردشگری در مقصد، اطلاعات تماس کاربر رزرو کننده هتل یا تور، جهت هماهنگی در اختیار هتل و متولی خدمات تفریحی و گردشگری قرار داده می شود و کاربر با تایید قوانین و مقررات، رضایت خود را در این راستا اعلام می کند. در صورت درخواست کاربر، اطلاعات ارائه نمی گردد و بدیهی است حمل و نقل فرودگاهی و سایر خدمات گردشگری قابل ارائه به مشتری نیست. لازم به توضیح است که پروتکل، سرور و لایه‌های امنیتی علی بابا و روش‌های مناسب مدیریت داده‌ها حداکثر تلاش را به عمل می‌آورد که اطلاعات کاربران را محافظت و از دسترسی‌های غیرقانونی جلوگیری کند. طبیعتا مسئولیت هرگونه سواستفاده به شخص یا اشخاص مختلف مربوط بوده و علی باباحق اعتراض و پیگیری را از طریق قانونی بنابر صلاحدید خود محفوظ می‌دارد.

سایر شرایط:

    ساعت تخلیه اتاقهای هتل بر اساس قوانین و مقررات حاکم در مقصد مورد نظر بوده و مسافران موظف به رعایت آن می باشند.
    با توجه به تنوع اتاقهای موجود (Type of rooms) در هتل ها، در اتاقهای سه تخته (Triple) وجود سه تخت استاندارد یا دو تخت همراه با یک تخت اضافه (Extra) و نیز مساحت اتاق، کاملا بستگی به شرایط موجود در زمان پذیرش (Subject to availability) اتاقها دارد.
    در صورت تحویل اتاق زودتر از موعد مقرر توسط مسافران، هیچ مبلغی به مسافر مسترد نخواهد شد.
    مسافر انفرادی (تک نفره) در هنگام ثبت نام ، مشمول مقررات و نرخ استفاده از اتاق یک تخته می باشد.
    در صورت ضبط روادید مسافر در فرودگاه کشور مقصد توسط مقامات ذی ربط هیچگونه مسئولیتی متوجه تامین کننده نخواهد بود.

    با توجه به اینکه در شهر وان ترکیه از تاریخ ۱ تیر ماه کلیه ون های ترانسفر حق ورود به مرکز شهر وان را ندارند، لذا ترانسفر از مرز به کارگزاری بوده . بنابراین رفت و برگشت به وسیله تاکسی از دفتر کارگزاری به هتل بر عهده مسافر میباشد.  
    در صورتیکه مطابق شرایط اعلامی از سوی سفارتخانه در خصوص بازگشت مسافران، تضمینی از تامین کننده اخذ شود، خریدار موظف است به همان میزان، ضمانت نامه بانکی به تامین کننده تسلیم نماید. تعیین مبلغ ضمانتنامه بانکی بر عهده تامین کننده می باشد.
    خریدار پس از بازگشت از سفر مسافران، جهت دریافت ضمانت نامه بانکی سپرده شده لازم است با در دست داشتن اصل گذرنامه و تصویر صفحه مربوط به مهر ورود و خروج کشور مقصد همه مسافران به تامین کننده مراجعه نماید و تامین کننده موظف است پس از تائید اصالت و صحت مدارك ارائه شده، فوراً نسبت به فک ضمانت نامه اقدام نماید.
    در صورتیکه در روادید صادره مدت زمان مشخصی جهت اقامت پیش بینی شده باشد، چنانچه هریک از مسافران از بازگشت به کشور در تاریخ از پیش تعیین شده خودداری نمایند و این امر با توجه به تعهد خریدار موجبات خسارت به تامین کننده را فراهم آورد، تامین کننده مجاز است، هزینه انجام شده را از خریدار به صورت مستقیم و یا از طریق ضبط ضمانت نامه به نفع خود دریافت نماید.
    در صورتیکه مسافری برای سایر همراهان سفر یا سرپرست گروه، راهنمایان محلی و در کل کسانی که در اجرای گشت نقش داشتند مزاحمتی ایجاد نماید یا مرتکب اعمال خلاف شئون و اخلاق عرفی در کشور مربوطه گردد، سرپرست گروه موظف است بنا و گواهی دیگر اعضای گروه حسب مورد تصمیم لازم را در خصوص آن مسافر اتخاذ نموده و مراتب را جهت اقدام به تامین کننده مجری گزارش نماید.
    در خصوص ثبت نام گروهی در شرایط عادی فقط خریدار که به نمایندگی از سوی مسافران اقدام به ثبت نام و عقد قرارداد نموده مجاز به مراجعه به تامین کننده جهت پیگیری، ابطال و یا دریافت وجوه پرداختی بوده و سایر مسافران در این خصوص مجاز به مراجعه به تامین کننده نمی باشند.
    رعایت شئونات و اخلاقیات در طول سفر از سوی مسافران الزامی بوده و همچنین مسافران موظف به رعایت کلیه مقررات کشور مقصد می باشند. لذا عواقب ارتکاب هرگونه تخلف و تبعات داشتن داروهایی که احیاناً در کشور مقصد غیر مجاز بوده، بر عهده خریدار است و چنانچه از این بابت تامین کننده جریمه ای پرداخت نماید، می تواند با ارائه مستندات، هزینه انجام شده را از خریدار دریافت نماید.
    حفظ اموال و مدارك شخصی به عهده مسافران بوده و در صورت مفقود شدن آن مسئولیتی متوجه مدیر گشت یا تامین کننده نخواهد بود.
    چنانچه صدور روادید و تحویل گذرنامه توسط برخی سفارتخانه ها در ساعات آخر قبل از شروع سفر صورت بگیرد، مسافران بایستی مقدمات سفر خود را قبلاً آماده نموده باشند.
    درصورت درخواست سفارتخانه مربوطه جهت انجام مصاحبه با مسافران و یا انگشت نگاری به منظور صدور روادید، مسافران بایستی با هماهنگی تامین کننده در موعد مقرر در کنسولگری سفارتخانه ذیربط حضور یافته و در مصاحبه شرکت نمایند و چنانچه به دلیل عدم انجام امور مذکور روادید از سوی سفارتخانه صادر نگردد، جریمه تعیین شده در این قرارداد اخذ خواهد شد.
    مسافران قرارداد موظف هستند در ساعات اعلام شده، در برنامه های گشت و ترانسفر فرودگاهی شرکت نموده و در صورت عدم حضور به موقع هنگام حرکت گشت، شخصاً بایستی هزینه های مربوطه را جهت پیوستن به گروه و ادامه برنامه گشت پرداخت نمایند، در غیر اینصورت تامین کننده مربوطه هیچگونه مسئولیتی در این خصوص نخواهد داشت.
    زمان اعلامی و انجام ترانسفرهای گروهی با توجه به تعداد مسافر، فاصله فرودگاه با هتل های مسافران و شلوغی ترافیک شهر متغیر و در حدود اختیار تامین کننده ترانسفر می باشد و مسافر ملزم به رعایت آن هستند تا در برنامه سفر سایر مسافران مشکل یا خللی ایجاد نگردد.
    در صورت ابطال گشت توسط خریدار، تامین کننده مجاز به ابطال روادید صادره برای مسافران توسط مقامات سفارت صادرکننده روادید خواهد بود.
    پرداخت کلیه عوارض خروج از کشور بر عهده مسافران می باشد. پرداخت سایر عوارضی که کشور مقصد تحت عنوان مالیات از گردشگر اخذ میکند نیز بر عهده گردشگر می باشد.
    بعضی از هتل ها هزینه ای را هنگام ورود به عنوان بیعانه از مسافر دریافت می کنند که هنگام خروج در صورت رعایت قوانین عین آن مبلغ به مسافر برگشت داده می شود. در صورت وجود این شرایط، پرداخت این بیعانه به عهده مسافر خواهد بود و کاگزار هیچ مسئولیتی جز اطلاع رسانی قبل از شروع مسافرت در این زمینه ندارد.
    حضور مسافران در پروازهای خارجی 4 ساعت قبل از زمان پرواز و در پروازهای داخلی 2 ساعت قبل از زمان پرواز، در فرودگاه الزامیست. ضمنا تاریخ و ساعت پرواز مندرج در بلیطهای صادر شده از سوی تامین کننده ملاک حضور مسافران در فرودگاه می باشد.
    چنانچه هر یک از مسافران ممنوع الخروج باشد و یا در بدو ورود به کشوری مقامات محلی از ورود آن به کشور جلوگیری نمایند، خریدار ملزم به پرداخت هزینه های صورت گرفته از سوی تامین کننده با ارائه مستندات و مدارك مربوطه خواهد بود. سرپرست گشت نیز موظف به همکاری جهت بازگشت مسافران به کشور می باشد و هیچ نوع مسئولیتی در این خصوص متوجه تامین کننده نخواهد بود.
    در صورتیکه برنامه گشت ارائه شده توسط تامین کننده، در طول سفر عیناً به اجرا گذاشته نشود و یا درسطحی بالاتر از آنچه در قرارداد توافق شده ارائه نگردد، خریدار مجاز است موارد را با ارائه دلایل مستدل به تامین کننده اعلام نموده و تامین کننده موظف به جلب رضایت خریدار می باشد و در صورت بروز اختلاف، رأی سازمان میراث فرهنگی، صنایع دستی و گردشگری به عنوان حکم مورد پذیرش طرفین قرار خواهد گرفت.
    در صورتی که مسافران در خارج از کشور مستقلاً و خارج از برنامه سفر، نسبت به خریداری خدمات اختیاری اقدام و در آن شرکت نماید، هزینه و مسئولیت آن در خصوص بروز حوادث بر عهده خود مسافران خواهد بود.
    تامین کننده موظف است در صورتی که روادید دارای شرایط خاصی از جمله مدت اقامت محدود، مدت زمان معین برای ورود به کشور مقصد از تاریخ صدور روادید باشد، ضمن ارائه توضیحات کامل به خریدار، تصویر روادید را به تأیید خریدار رسانده و ضمیمه قرارداد نماید.
    در خصوص روادید اصل بر عادی بودن روادید است، لیکن چنانچه خریدار اصرار بر اخذ روادید به شکل فوری داشته باشد، مسئولیت های ناشی از آن، بر عهده خریدار خواهد بود.
    تامین کننده موظف است مطابق با دستورالعمل بیمه ابلاغی از سوی سازمان، اقدامات لازم را در خصوص پوشش بیمه ای تکلیفی و اختیاری به عمل آورده و در صورت بروز هرنوع حادثه ای در طول سفر علاوه بر اقدام بر اساس شرایط بیمه تحت پوشش، نسبت به همکاری و مساعدت های لازم در این خصوص اقدام نماید.
    چنانچه پیشامدهای غیرمنتظره پس از ورود به کشور مقصد روی دهد، تامین کننده موظف است با ارائه مستندات نسبت به کسر هزینه های انجام شده از مبلغ دریافتی اقدام و مابقی را به خریدار مسترد نماید.
    تامین کننده متعهد است در صورت بروز هرگونه اتفاقی برای مسافران در کشور مقصد، نمایندگی جمهوری اسلامی ایران را در آن کشور از موضوع مطلع سازد.
    طرفین موضوع این قرارداد توافق نمودند در صورت اختلاف در تفسیر و اجرای مفاد این قرارداد، موضوع را ابتدا از طریق مذاکره حل و فصل نمایند، در صورت عدم حل و فصل اختلاف ظرف 10 روز کاری، رسیدگی به هرگونه اختلاف فی ما بین طرفین قرارداد با ارائه دلایل بر عهده سازمان میراث فرهنگی، صنایع دستی و گردشگری بوده و آراء صادره از این سازمان برای طرفین لازم الاجراست.
    نشانی و اقامتگاه طرفین همان نشانی الکترونیکی یا شماره تماس های مذکور در این قرارداد می باشد و انجام کلیه مکاتبات به نشانی های مذکور به منزله ابلاغ به طرف دیگر می باشد. لذا در صورت تغییر در هر یک از نشانی های مندرج در این قرارداد، مراتب می بایست به صورت مکتوب به طرف دیگر اعلام شود در غیر این صورت ارسال کلیه مراسلات و مکاتبات و اظهارنامه و ... به نشانی سابق، ابلاغ شده محسوب می گردد و طرفین حق هرگونه اعتراض در این رابطه را از خود سلب نمودند.
    هرگاه به علت عوامل قهریه غیرقابل پیش بینی مانند سیل، زلزله، آتش سوزی،بیماری، جنگ (فورس ماژور) یا بستن ارتباط اینترنتی و قطع ارتباط با خارج از کشور از طریق اینترنت که رفع آن خارج از حیطه قدرت طرفین است و در اثر آن ها هریک از طرفین قادر به انجام تعهدات خود نباشد باید مراتب بلافاصله پس از وقوع کتباً به اطلاع طرف دیگر برسد. در اینصورت این قرارداد در مدت فورس ماژور به قوت و اعتبار خود باقی خواهد بود، در صورتی که این شرایط منجر به ابطال یا تغییر برنامه سفر شود یا خریدار درخواست ابطال سفر را دهد، مسئولیتی متوجه تامین کننده نخواهد بود و فقط مبالغ مربوطه به میزان دریافتی از تامین کنندگان اصلی پرواز، هتل و خدمات موضوع این قرارداد به خریدار مسترد می گردد.
    این قرارداد مشمول کلیه‌ی قوانین موجود در این حوزه مانند مجموعه‌ی قوانین و مقررات تجارت الکترونیکی خواهد بود. همچنین خریدار با مطالعه مفاد این قرارداد حین خرید خود، اقرار می نماید که تایید کلیه داده‌پیام‌های نمایش داده ‌شده در وب سایت علی بابا به منزله قبولی و امضاء الکترونیکی محسوب می‌شود و هرگونه ادعائی نسبت به امضا و قبولی مذکور غیرقابل استماع و مردود می باشد.

قوانین کنسلی تور

لازم به ذکر است قوانین کنسلی که در ادامه ذکر شده مربوط به قرارداد استاندارد سازمان گردشگری است، ولی شرکت سفرهای علی بابا خود را متعهد می‌داند فراتر از مسئولیت قانونی خود حداکثر همکاری را با مسافر در رستای تحمل حداقل ضرر داشته باشد.

در خصوص درخواست انصراف یا تغییر شرایط پروازهای برنامه ریزی شده توسط خطوط هواپیمایی (سیستمی) از طرف خریدار، شرایط ابطال پرواز مرتبط با موضوع این قرارداد مطابق با مقررات خطوط هواپیمایی یا تامین کننده اصلی مربوطه اعمال خواهد شد. تامین کننده موظف است هنگام خرید اینترنتی خدمات گردشگری شامل پرواز، هتل و خدمات توسط خریدار شرایط فوق را به هر طریق ممکن اطلاع رسانی کرده باشد. در این مورد مبلغ جریمه کنسلی و مبلغ کارمزد انتقال وجه از قیمت بلیط کسر شده و باقیمانده مبلغ، به‌طور آنلاین به حساب خریدار برمی‌گردد. مدت زمان بازگشت وجه، تابع مقررات بین بانکی است.

در خصوص درخواست انصراف یا تغییر شرایط پروازهای چارتری به هر دلیلی از طرف خریدار، هیچ مبلغی از سوی تامین کننده به خریدار مسترد نمی شود و خریدار با علم و آگاهی به این بند از قرارداد که پرواز چارتر می باشد، این قرارداد را تایید نموده و حق هرگونه اعتراض و اقامه دعوی بعدی را از خود سلب می نماید. تامین کننده موظف است هنگام خرید اینترنتی خدمات گردشگری شامل پرواز، هتل و خدمات توسط خریدار شرایط فوق را به هر طریق ممکن اطلاع رسانی کرده باشد.

در خصوص درخواست انصراف یا تغییر شرایط هتل از طرف خریدار، شرایط ابطال هتل مرتبط با موضوع این قرارداد مطابق با مقررات تامین کننده هتل مربوطه اعمال خواهد شد. تامین کننده موظف است هنگام خرید اینترنتی توسط خریدار شرایط فوق را اطلاع رسانی کرده باشد. سیاست های اعمالی تامین کننده جهت انصراف یا تغییر شرایط هتل بر حسب مورد یکی از حالت های زیر خواهد بود:

برخی هتلها از لحظه رزرو غیر قابل استرداد می باشند،

برخی هتلها از تاریخ خاصی بعد از خرید غیر قابل استرداد می باشند،

برخی هتلها در صورت عدم استفاده، هزینه یک شب اقامت را کسر و مابقی را به مسافر مسترد می نمایند،

در صورت انصراف کتبی خریدار از همراهی مسافران از خدمات مرتبط با موضوع این قرارداد که هنگام خرید اینترنتی شرایط کنسلی مجزا برای پرواز، هتل و خدمات اعلام نشده باشد، از یک ماه تا سه هفته قبل از پرواز معادل 20 درصد قیمت کل قرارداد، از سه هفته تا یک هفته مانده به زمان پرواز، معادل 30 درصد و در فاصله یک هفته تا 72 ساعت قبل از پرواز معادل 50 درصد قیمت کل قرارداد و در کمتر از 72 ساعت قبل از پرواز معادل 70 درصد قیمت کل قرارداد به عنوان جریمه از کل مبلغ قرارداد کسر و مابقی وجوه به خریدار پرداخت خواهد شد.

با توجه به روند زمان بر و نامشخص صدور روادید همزمان با درخواست صدور روادید نسبت به اخذ بلیط و رزرو هتل نیز اقدام می شود، در صورتی که درخواست صدور روادید هر یک از مسافران رد شود یا روادید با تاخیر صادر شود کلیه هزینه های ابطال بلیط و هتل بر عهده خریدار می باشد. درمسافرت های گروهی و خانوادگی در صورت عدم صدور یا تاخیر در صدور روادید برای هر یک از مسافران، سایر مسافران ملزم به استفاده از خدمات درخواستی می باشند و در صورت عدم استفاده می بایست کلیه هزینه های مربوط به ابطال را با در نظر گرفتن مفاد این قرارداد پرداخت نمایند، در خصوص بستگان درجه یک (پدر، مادر، همسر و فرزندان مجرد) مسافری که درخواست صدور روادید وی رد شده است، هزینه روادید، کنسلی بلیط و یک شب اقامت کسر و مابقی به خریدار مسترد می شود.

در صورتی که درخواست صدور روادید هر یک از مسافران بدون پاسخ بماند و یا رد شود، تامین کننده موظف به استرداد کل وجه دریافتی پس از کسر هزینه های مربوط به درخواست روادید، کنسلی بلیط و اقامت، به عنوان هزینه های انجام شده به خریدار خواهد بود.

مسافران موظف می باشند مطابق با مقررات شرکتهای هواپیمایی در خصوص ساعات حضور در فرودگاه و انجام پرواز، در فرودگاه حاضر شوند، هزینه از دست دادن پرواز (Noshow) در صورت عدم حضور به موقع مسافر در فرودگاه تماما بر عهده مسافر بوده و مسئولیتی در این رابطه بر عهده تامین کننده نمی باشد.

در صورت تغییر ساعت، تاریخ، برنامه و ظرفیت پرواز و به طور کلی بروز مشکلاتی دراجرای گشت که حدوث آن خارج از کنترل تامین کننده باشد و سبب ابطال و یا تغییر برنامه گشت شود، مسئولیتی متوجه تامین کننده نبوده و مسافران می بایست مقدمات سفر خود را جهت استفاده از خدمات موضوع این قرارداد با شرایط ایجاد شده فراهم نماید و عازم سفر گردد.

در صورت عدم اعلام انصراف کتبی خریدار تامین کننده هیچ مسئولیتی در قبال خریدار از بابت کنسلی و انصراف از خدمات موضوع این قرارداد ندارد و خریدار متعهد به استفاده از خدمات موضوع این قرارداد و پرداخت کامل هزینه های مرتبط با آن در حق تامین کننده می باشد.

مسافران به موجب این قرارداد با اعطا نمایندگی به خریدار به عنوان نماینده خود، حق هر گونه اعتراض و اقامه دعوی بعدی را از خود سلب می نمایند.

تامین کننده موظف است در صورت ابطال پرواز از سوی خطوط هواپیمایی (یا تامین کننده اصلی) موضوع این قرارداد، مساعی خود را جهت اعزام مسافران با اولین پرواز بعدی با توافق و رضایت خریدار به کار گیرد. تغییرات احتمالی نرخ پرواز مورد نظر از سوی تامین کننده قابل تعدیل و خریدار متعهد به پرداخت هزینه مربوطه می باشد.

تامین کننده موظف است در صورت ابطال محل اقامت از سوی هتل (یا تامین کننده اصلی) موضوع این قرارداد، مساعی خود را جهت جابه جایی هتل و پیشنهاد هتل های مشابه به هتل درخواستی خریدار به کار گیرد. تغییرات احتمالی نرخ هتل مورد نظر از سوی تامین کننده قابل تعدیل و خریدار متعهد به پرداخت هزینه مربوطه می باشد.

چنانچه هر کدام از خدمات گردشگری شامل پرواز، هتل و خدمات بشرح مندرج در قرارداد از سوی تامین کننده قابل تامین نباشد، در کوتاه ترین زمان ممکن وجه کسر شده از حساب خریدار به حساب ایشان بازگردانده خواهد شد و خریدار می‌تواند مجددا برای خرید اقدام نماید. بدیهی است کسر مبلغ از حساب خریدار به منزله ی رزرو قطعی نیست. در شرایط مذکور، مبلغ به همان حسابی که از طریق آن خرید انجام شده عودت داده خواهد شد.

## شرایط و ضوابط عمومی رزرو اقامتگاه
تعاریف و اصطلاحات

    اقامتگاه: به تمام واحدهای اقامتی ثبت‌شده در علی‌بابا گفته می‌شود.
    مهمان (مسافر): فرد یا افرادی که قصد اقامت در اقامتگاه را دارند و درخواست اقامت خود را از طریق علی‌بابا ثبت می‌کنند.
    میزبان: شخصیتی حقیقی یا حقوقی است که به‌ازای درخواست اقامت مهمان و از طریق علی‌بابا، اقامتگاه را در اختیار مهمان قرار می‌دهد.
    مالک: شخص حقیقی یا حقوقی که صاحب اقامتگاه است.
    نماینده مالک: شخص حقیقی یا حقوقی که به‌صورت رسمی اجازه بهره‌برداری (اجاره) از اقامتگاه را داشته باشد و یا نماینده قانونی مالک باشد.
    کاربر: شخصی که به وب‌سایت و یا اپلیکیشن علی‌بابا وصل شده و از خدمات آن بهره‌مند می‌شود.
    توجه: کاربر، میزبان، مالک و نماینده مالک می‌توانند یک نفر باشند.
    حساب کاربری: حسابی که کاربر برای استفاده از خدمات علی‌بابا در وب‌سایت یا اپلیکیشن علی‌بابا ایجاد کرده است.
    موجودی حساب (اعتبار): مبلغی که مهمان جهت استفاده از خدمات علی‌بابا در حساب کاربری خود دارد.
    واچر: به معنای تاییدیه رزرو اقامتگاه است و در واقع رسیدی است که پس از رزرو اقامتگاه از طرف علی‌بابا برای مهمان صادر می‌شود و نشان می‌دهد که مهمان تمام یا بخشی از هزینه اقامت خود را پرداخت کرده است. این رسید شامل مشخصات اقامتگاه، تاریخ ورود و خروج، نام و شماره تماس مهمانان است.
    اقامتگاه دربستی: تمامی اقامتگاه‌هایی که به‌طور کامل و دربست در اختیار مهمان قرار می‌گیرد. مانند: ویلا، خانه، آپارتمان، کلبه و...

قوانین و مقررات

    علی‌بابا صرفا یک بستر ارتباطی میان میزبان و مهمان است و خودش میزبان اقامتگاه محسوب نمی‌شود. در علی‌بابا، میزبان خود را معرفی می‌کند و مهمان نیز با آگاهی نسبت به نوع فعالیت پلتفرم علی‌بابا، درخواست رزرو یا اجاره اقامتگاه را به‌صورت آنلاین ثبت می‌کند.
    اگر مالکیت اقامتگاه‌ها با علی‌بابا بود، مطمئنا تمامی خدمات اعلام‌شده از طرف مراکز اقامتی و هتل را از لحاظ کیفیت و صحت تضمین می‌کرد؛ اما علی‌بابا صرفا به‌عنوان یک بستر الکترونیک، خدمات را اطلاع‌رسانی می‌کند و در عین حال تلاش می‌کند تا تمامی اطلاعاتی را که توسط میزبان و هتل اعلام می‌شود، اعتبارسنجی و راستی‌آزمایی کند.
    اطلاعات اقامتگاه در وب‌سایت علی‌بابا شامل وضعیت ظرفیت اتاق، موقعیت مکانی بر روی نقشه، قیمت‌های به‌روزشده ، تصاویر، عوارض و مالیات، حق سرویس، وعده‌های غذایی، امکانات، ترانسفر فرودگاهی و... است. این امکان وجود دارد که هتل‌ها و سایر اقامتگاه‌ها در مواردی خاص در ارائه خدمات اعلامی کوتاهی کنند و تمام یا بخشی از اطلاعات مندرج در صفحه هتل، اقامتگاه یا تجربه علی‌بابا مطابق با اطلاعاتی که در زمان معرفی آن محصولات اعلام شده، نباشد. در این صورت مسئولیت ناشی از هرگونه نقض یا مغایرت با مالک هتل، اقامتگاه یا تجربه است. در چنین مواردی از شما می‌خواهیم تا این قبیل مشکلات را با علی‌بابا درمیان بگذارید تا پیگیری‌ها و اقدامات لازم انجام شود و در صورت لزوم، سرویس مدنظر از وب‌سایت و اپلیکیشن علی‌بابا حذف شود.
    در روزهای پرسفر سال، بعضی از اقامتگاه‌ها و هتل‌ها قوانین خاصی را اجرا می‎کنند تا بتوانند مدیریت بهتری در ارائه خدمات داشته باشند. صرفا برای مثال، ممکن است استرداد (کنسلی) رزرو را نپذیرند یا امکان ارائه تختِ اضافه وجود نداشته باشد. در چنین مواردی، علی‌بابا مسئولیتی نخواهد داشت.
    احراز هویت مهمان و شرایط محرمیت، از سوی اقامتگاه و بر اساس ارزش‌ها و شئونات اسلامی است؛ اقامتگاه‌ها این اختیار را خواهند داشت در صورت عدم احراز شرایط محرمیت، از ورود مسافرین به اقامتگاه جلوگیری کرده و مطابق قوانینِ استرداد عمل کنند.
    هنگامی که شما رزرو خود را استرداد می‌کنید، این ریسک برای اقامتگاه وجود دارد تا نتواند در زمان باقی‌مانده، واحد اقامتی خود را اجاره دهد. بنابراین منطقی است تا مبلغی را به‌عنوان جریمه استرداد از مهمان دریافت کند. رویه صاحبان اقامتگاه‌ها در تعیین مبلغ این جریمه متفاوت است؛ به همین خاطر قوانین استرداد رزرو هر اقامتگاه، در صفحه آن اقامتگاه درج شده و ممکن است با اقامتگاه دیگر متفاوت باشد. حتی ممکن است این قوانین در تمام سال یکسان نباشد.
    سعی ما در علی‌بابا این است که در صورت استرداد (کنسلی) رزرو، شما کمترین جریمه را بپردازید؛ برای همین از شما می‌خواهیم که به محض قطعی‌شدن تصمیم استرداد، علی‌بابا را از تصمیم خود مطلع کنید تا در صورت امکان، بتوانیم جریمه را حداقلی کنیم. توجه داشته باشید که مبلغ استرداد به شماره حسابی که با آن از علی‌بابا خرید کرده‌اید واریز خواهد شد.
    برای پذیرش مهمان‌های خانم که به‌صورت تنها قصد اقامت دارند قانونا مشکلی وجود ندارد و پذیرش با نامه رسمی شرکت‎ها و سازمان‌ها مبنی بر مأموریت و یا شرکت در همایش‌ها، به‌راحتی انجام می‌شود؛ اما پیشنهاد ما به شما این است که در موارد خاص حتما با مرکز پشتیبانی علی‌بابا تماس بگیرید تا شما را راهنمایی کنیم.
    مهمان می‌پذیرد که رزرو اقامت در هر اقامتگاه به معنای تأیید مقررات آن اقامتگاه است و باید به ضوابط آنجا پایبند باشد.
    زمان ورود و خروج هر اقامتگاه در صفحه آن ذکر شده است. میزبان و مهمان متعهد به رعایت این زمان‌بندی هستند.
    مهمان می‌پذیرد چنان که به واسطه اقامتش، خسارتی به محل اقامت و وسایل آن وارد شود، مسئولیت تأمین هزینه‌های مربوط به آن بر عهده مهمان خواهد بود.
    رزرو متعلق به مهمانی است که مشخصاتش هنگام ثبت سفارش وارد شده باشد؛ به همین خاطر غیرقابل‌انتقال به غیر (یعنی شخص دیگر) است.
    چنان که در مدت زمان اقامت مهمان در یک اقامتگاه، عملی خلاف قوانین جمهوری اسلامی ایران انجام شود، مسئولیت آن عمل با شخص مرتکب است و علی‌بابا هیچگونه مسئولیتی در این خصوص ندارد.
    در صورت ثبت درخواست استرداد، مبلغ استرداد پس از اعمال قوانین استرداد آن اقامتگاه، به اعتبار حساب یا حساب بانکی که هنگام خرید درج‌شده توسط کاربر در حساب کاربری ایشان واریز می‌شود. تمام تلاش علی‌بابا بر آن است تا عودت مبلغ در کمترین زمان ممکن صورت پذیرد، اما بنا به شرایط ممکن است این فرآیند تا ۴۸ ساعت کاری طول بکشد.

قوانین و مقررات اختصاصی رزرو اقامتگاه‌های دربستی

    مهمان و میزبان می‌پذیرند که فرآیند رزرو، تایید رزرو، رد رزرو و تمامی اطلاع‌رسانی‌های مربوطه تنها از طریق پیامک (SMS) و ایمیل (به شماره همراه و ایمیل درج‌شده در هنگام ثبت‌نام) انجام می‌شود. لذا مسئولیت عدم دریافت پیامک یا ایمیل به‌دلیل عدم دسترسی به اینترنت، ضعف آنتن‌دهی تلفن همراه و یا درج اطلاعات اشتباه هنگام ثبت نام به‌عهده مهمان / میزبان مدنظر است.
    واریز مبلغ توسط مهمان به معنای قطعی‌شدن رزرو نیست. رزرو، صرفا پس از تایید میزبان و صدور واچر از طرف علی‌بابا قطعی می‌شود. در این حالت، اطلاعات رزرو و اطلاعات تماس میزبان و مهمان از طریق پیامک و ایمیل برای هر دو طرف ارسال می‌شود و می‌توانند با هم هماهنگ شوند.
    در صورت عدم تایید نهایی رزرو، مبلغ واریزشده توسط مهمان طی یک ساعت به او برگردانده خواهد شد.
    مهمان متعهد است که تعداد همراهان مراجعه‌کننده به اقامتگاه، دقیقا مطابق تعداد اعلام‌شده در درخواست رزرو باشد؛ در غیر این صورت، پذیرش نفر اضافه منوط به تایید میزبان و هزینه آن بر عهده مهمان است. برای مثال، در صورتی که مهمان هنگام رزرو تعداد نفرات را ۴ نفر اعلام کرده باشد و هنگام مراجعه به اقامتگاه، بیش از 4 مراجعه‌کننده حضور داشته باشد، مسئولیت این اتفاق با مهمان است و میزبان می‌تواند مهمان را پذیرش نکند. علی‌بابا هیچگونه مسئولیتی در خصوص پیگیری افزودن تعداد همراهان مهمان نخواهد داشت.
    مهمان متعهد است به قوانین اشاره‌شده توسط میزبان در استفاده از اقامتگاه احترام گذارد و آن‌ها را رعایت کند. در غیر این صورت، مسئولیت نقض قوانین به‌عهده مهمان است و علی‌بابا در این خصوص مسئولیتی نخواهد داشت. برای مثال، در صورتی که میزبان ورود حیوانات خانگی را ممنوع اعلام کرده باشد و مهمان آن را رعایت نکند، مسئولیت این رخداد با مهمان است.
    میزبان می‌پذیرد که قیمت درج‌شده در علی‌بابا نهایی است و اخذ هرگونه هزینه اضافه از مهمان تحت هر عنوان اعم از حق کمیسیون، پورسانت، حق دلالی و... مجاز نیست. در صورتی که چنین اتفاقی بیافتد، علی‌بابا می‌تواند اقامتگاه و نام کاربری میزبان را از وب‌سایت و اپلیکیشن خود حذف کند. ارائه خدماتِ اضافه بر آنچه که در صفحه اقامتگاه درج شده خارج از تعهد گفته‌شده است و منوط به توافق با مهمان است.
    میزبان می‌تواند درخواست اقامت را بپذیرد یا رد کند. در صورتی که میزبان درخواست اقامت را پذیرفت، متعهد به ارائه خدمات بر اساس آن درخواست است؛ در غیر این صورت، جبران خسارات واردشده به مهمان و شرکت علی‌بابا و عواقب ناشی از آن به‌عهده میزبان است.
    مهمان می‌پذیرد هرگونه تغییر در جزییات رزرو را با هماهنگی علی‌بابا انجام دهد و از هرگونه توافق مستقیم با میزبان که مطابق اطلاعات رزرو نباشد، خودداری کند. هرگونه واریز وجه به‌صورت مستقیم ممنوع است و علی‌بابا تنها مسئول پیگیری تراکنش‌هایی است که از طریق علی‌بابا صورت می‌گیرد.
    میزبان متعهد می‌شود که در صورت عدم مراجعه مهمان به اقامتگاه در تاریخ رزروشده، اقامتگاه تا پایان مدت رزرو برای مهمان خالی خواهد ماند؛ همچنین مهمان می‌پذیرد که در این شرایط، هیچ‌ مبلغی به او بازگردانده نخواهد شد. در صورت درخواست استرداد رزرو توسط مهمان، مطابق قوانین استرداد رزرو در آن اقامتگاه رفتار می‌شود.

## تعهدات علی‌بابا

    علی‌بابا تضمین می‌کند که در صورت تکمیل فرآیند خرید از سوی کاربر و دریافت تاییدنامه اقامت (واچر)، بتوانید به‌راحتی در اقامتگاه مدنظر پذیرش شده و از امکانات آن بهره‌مند شوید. در مواردی نادر ممکن است به دلایل مختلف از جمله مشکلات اعلام‌شده از طرف اقامتگاه مثل خرابی‌ها و حوادث طبیعی، اشتباهات انسانی همچون اشتباه فاحش در مبلغ اعلامی و همچنین موارد امنیتی مانند ورود مقامات بلندپایه، رزرو ثبت‌شده با مشکل مواجه شود؛ در این‌گونه موارد، علی‌بابا تمام تلاش خود را می‌کند تا برای مهمان خود، اقامتگاهی مشابه با واحد رزروشده فعلی در نظر گیرد و در صورت عدم موفقیت در جلب رضایت مهمان (مسافر)، مبلغ را به‌صورت کامل به او بازگرداند و امتیاز ویژه‌ای را برای رزرو بعدی او در نظر بگیرد.
    حفظ و نگهداری از رمز عبور برعهده کاربران است و برای جلوگیری از هرگونه سوء‌استفاده احتمالی، کاربران نباید آن را برای شخص دیگری افشاء کنند. تمامی اطلاعات کاربران پیش علی‌بابا محرمانه تلقی می‌شود و علی‌بابا متعهد است این اطلاعات را در اختیار شخص دیگر قرار ندهد؛ مگر در مواقعی که این اطلاعات از جانب مقامات قضایی ذی‌صلاح و با حکم قانونی درخواست شود.
    در صورت بروز مشکلات احتمالی بین میزبان و مهمان، علی‌بابا تمام تلاش خود را می‌کند تا مشکل برطرف شود.

## شرایط و قوانین پذیرش حیوان خانگی در پرواز

قوانین حمل حیوان خانگی بسته به مقررات کشور مقصد و هواپیمایی حمل‌کننده متفاوت است.

در هواپیمایی‌های ایرانی، ورود حیوان خانگی به داخل کابین ممنوع است، اما امکان ورود حیوان خانگی به قسمت بار هواپیما وجود دارد. قوانین ورود حیوان خانگی به قسمت بار هم برای هر هواپیمایی متفاوت است و لازم است پیش از خرید بلیط، به وب‌سایت هواپیمایی مدنظر سر بزنید و قوانین مربوط به حمل حیوان خانگی را مطالعه کنید. 

حمل حیوان خانگی در کابین یا قسمت بار هواپیمایی‌های خارجی هم با توجه به کشور مقصد و مقررات هر هواپیمایی متفاوت است؛ طبق قوانین فرودگاه امام خمینی، از 19 شهریور حمل حیوان خانگی به داخل کابین امکان‌پذیر نیست. بنابراین پیش از خرید بلیط بهتر است همه این مقررات را بررسی کنید.پیش از خرید بلیط این شرکت‌های هواپیمایی‌، لطفا با مرکز پشتیبانی علی‌بابا به شماره 02143900000 تماس گرفته تا شما را راهنمایی کنیم.

در هر صورت، برای حمل حیوان خانگی در پرواز باید مدارک کامل از جمله شناسنامه و گواهی بهداشت حیوان خانگی را به همراه داشته باشید.

## اشیاء ممنوعه در پرواز، قطار و اتوبوس

اشیاء ممنوعه در پرواز:

برای رعایت اصول ایمنی و امنیتی، محدودیت‌هایی برای حمل بعضی از اشیا توسط مسافران وجود دارد. ورود اشیای زیر به هواپیما، هم در بخش بار و هم کابین ممنوع است:

    انواع مواد آتش‌زا، منفجره و سریع‌الاشتعال
    انواع کپسول و اسپری‌های شیمیاییِ تحت فشار مانند گاز اشک آور، بیهوش کننده، دفاع شخصی و گاز مایع
    انواع مواد اسیدی و خورنده مانند اسید، سرکه و...
    همراه بردن وسایل زیر به داخل کابین هواپیما ممنوع است:
    انواع سلاح‌های گرم شامل سلاح‌های نظامی، شکاری و ساچمه‌زن
    انواع فشنگ جنگی، شکاری و ورزشی
    انواع اشیا و ابزار برنده مانند تیغ موکت‌بری، بطری، شیشه، چاقو، دشنه، قیچی، ناخن‌گیر، تیغ جراحی، پنجه‌بوکس، تیغ تراشی و اشیای مشابه
    انواع ابزار مانند پیچ گوشتی، آچار، چکش، سیم، طناب و...
    انواع اسلحه‌های اسباب‌بازی که شبیه اسلحه‌ی واقعی باشند.
    لوازم آرایشی و شخصی زیر را نیز نمی‌توان به داخل هواپیما برد:
    قوطی و بطری اسپری، انواع كرم، لوسیون، مرطوب‌كننده و روغن حمام، شامپو و نرم‌کننده، خمیردندان، حشره‌كش، در بطری بازكن، موچین، اسپری یا ژل خوش‌بوكننده، ابزار تعمیر عینك (از جمله پیچ‌گوشتی)، وسایل فرم‌دهنده‌ی مژه، انواع ژل و اسپری حالت‌دهنده‌ی مو، میل بافندگی و قلاب‌دوزی، کارد و چاقو به استثنای کاردهای پلاستیكی یا لبه گرد مخصوص كره، عطر، صابون مایع، ناخن‌گیر، لاك ناخن و لاك پاک‌کن، داروهای ژلاتینی و مایع بدون نسخه مانند شربت سرفه، ریش‌تراش و تیغ، قیچی پلاستیكی یا فلزی.

اشیاء ممنوعه در قطار:

    در قطار برای رعایت حال سایر مسافران و سفری سالم برای همه، حمل برخی از اشیا ممنوع اعلام شده است. طبیعی است که حمل اشیائی مانند سلاح و مهمات، مواد محترقه و مواد منفجره ممنوع است. علاوه بر این، حمل اشیای قاچاق، مواد آتش‌زا و سوختنی، مواد سمی و بیماری‌زا با قطار نیز غیرقانونی است. مواد رادیواکتیو، سلاح‌ سرد و وسایلی از این دست را نیز نمی‌توانید با قطار حمل کنید.
    درباره حمل حیوانات با قطار هم ممنوعیت‌هایی جدی وجود دارد. شما با قطار نمی‌توانید هیچ حیوان اهلی یا وحشی را با خود به مقصدی دیگر ببرید.
    در میان خوراکی‌ها و آشامیدنی‌ها به غیر از مشروبات الکلی ممنوعیت خاصی وجود نداره. البته کاملا منطقی است که خوراکی‌ها و غذاهای بدبو را با خود به داخل کوپه نبرید.

اشیاءممنوعه در اتوبوس:

برای اینکه در اتوبوس هم سفر دلپذیری را سپری کنیم، باید یک سری قواعد و اصول را رعایت کنیم. رعایت این اصول از سوی همه مسافران، به سفری بی‌دغدغه و آرام منجر می‌شود.

    حمل مواد منفجره و مواد اسیدی، سلاح سرد و گرم، مواد محترقه و آتش‌زا توسط اتوبوس ممنوع است. به غیر از این به همراه داشتن مواد سوختنی، اسیدها، مواد سمی، مواد رادیواکتیو و… نیز غیرقانونی است.
    علاوه بر آنچه گفته شد، شما نمی‌توانید حیوانات اهلی و وحشی را نیز با اتوبوس جابه‌جا کنید. اما در این میان یک راه حل وجود دارد. در صورتی که مسافر مجبور به جابه‌جا کردن حیوان با خودش باشد، می‌تواند این موضوع را با راننده در میان بگذارد. راننده نیز با سنجیدن شرایط و در صورتی که موقعیت فراهم باشد، اجازه حمل حیوان را می‌دهد. و البته بسیاری از مواقع نیز این اجازه داده نمی‌شود.


## آنچه که باید درباره مهاجرت با حیوان خانگی بدانید

پرواز و سفر با حیوان خانگی به سادگی خریدن یک بلیط اضافه نیست و قوانینی وجود دارد که از کشوری به کشور دیگر متفاوت است. سفر با حیوان خانگی مراحلی دارد که باید آن‌ها را با یک زمان‌بندی دقیق طی کنید. این مراحل با توجه به قوانین کشور مقصد ممکن است از سه ماه تا یک سال طول بکشد.

رعایت‌نکردن هرکدام از قوانین یا انجام‌ندادن درست مراحل، عواقب جدی مثل ممنوعیت ورود، قرنطینه یا برگرداندن حیوان خانگی شما به کشور مبدا را به‌دنبال دارد. بنابراین اگر قصد دارید حیوان خانگی خود را همراه خود ببرید، به موارد زیر دقت کنید.

ذکر این نکته هم خالی از لطف نیست که حتما قبل از سفر، قوانین مربوط به ورود حیوانات خانگی در کشور مقصد را به‌دقت مطالعه کنید.

    میکروچیپ : اولین و مهم‌ترین مرحله سفر بین‌المللی حیوان شما، جایگذاری یک میکروچیپ است. این میکروچیپ حاوی اطلاعات واکسیناسیون، سوابق سلامتی و اطلاعات تماس است. یک دامپزشک یا مامور گمرگ می‌تواند به‌راحتی این اطلاعات را دریافت کند.
    گواهی سلامت، پاسپورت و مجوز ورود : بسته به کشوری که قصد مهاجرت دارید، به گواهی سلامت از دامپزشک یا پاسپورت حیوان خانگی خود احتیاج پیدا می‌کنید. این مدارک تمام اطلاعات، وضعیت سلامتی و سوابق درمانی حیوان خانگی شما را شرح می‌دهد. همچنین ممکن است به تهیه مجوز ورود از کشور مقصد برای حیوان خود نیاز پیدا کنید. بسته به کشوری که قصد مهاجرت دارید، به گواهی سلامت از دامپزشک یا پاسپورت حیوان خانگی خود نیاز دارید. این مدارک تمامی اطلاعات، وضعیت سلامتی و سوابق درمانی حیوان خانگی شما را شرح می‌دهد. همچنین ممکن است نیازمند تهیهٔ مجوز ورود از کشور مقصد برای حیوان خود باشید.
    طبقه‌بندی کشورها: اکثر کشورهای جهان با توجه به وضعیت بیماری هاری در سه گروه طبقه‌بندی شده‌اند. این طبقه‌بندی شامل کشورهای بدون بیماری هاری، کشورهای تحت‌کنترل و کشور‌های دارای موارد بالای بیماری هاری است.
    اگر حیوان خود را به کشوری می‌برید که با کشور مبدا سفر در یک دسته‌بندی یکسان قرار دارد، معمولا پروسه ورود به آنجا آسان است؛ اما اگر بخواهید بین کشورهایی با طبقه‌بندی متفاوت جابه‌جا شوید (خصوصا از یک کشور پرخطر به کشور بدون بیماری هاری) این مراحل پیچیده‌تر می‌شود.
    علاوه براین، هر کشوری قوانین متفاوتی برای قرنطینه‌کردن حیوان خانگی دارد و این قوانین معمولا براساس طبقه‌بندی بیماری هاری در نظر گرفته می‌شود.
    نکته: ورود به بعضی کشورها نیازمند  Rabies titre test هم هست. 
    واکسیناسیون : برای سفر با حیوان خانگی باید سوابق واکسیناسیون حیوان خانگی را ارائه کنید. هاری و سایر واکسن‌های اصلی مثل DHLPP برای سگ‌ها اجباری است و واکسن‌های هاری و FVRCPبرای گربه‌ها. بسته به قوانین کشور مقصد، ممکن است سگ شما نیازمند واکسن‌های آنفولانزا، بیماری لایم و دیگر واکسن‌ها هم باشد.
    معرفی وب‌سایت قوانین ورود حیوانات خانگی به کشورهای مختلف دنیا : وب‌سایت BringFido الزامات و قوانین کشورهای مختلف دنیا را برای سفر و جابه‌جایی حیوانات خانگی گردآوری کرده است. با مراجعه به این وب‌سایت و جستجوی کشور مقصد خود، می‌توانید از شرایط و مدارک لازم برای به‌همراه‌بردن حیوان خانگی خود مطلع شوید.

## قوانین و شرایط علی بابا پلاس و سفرنامه

کاربر گرامی لطفاً موارد زیر را جهت استفاده بهینه از پلتفرم علی بابا پلاس به دقت ملاحظه فرمایید;

    ثبت نام، ورود کاربران و استفاده از محتوای پلتفرم، اشتراک گذاری تجربه به معنای آگاه بودن و پذیرفتن کلیه شرایط و قوانین آن است. لازم به ذکر است شرایط و قوانین مندرج در وبسایت یا اپلیکیشن، جایگزین کلیه توافق‌های قبلی محسوب می‌شود.
    توجه داشته باشید کلیه اصول و رویه‌های علی بابا پلاس منطبق با قوانین جمهوری اسلامی ایران است و متعاقبا کاربر نیز موظف به رعایت قوانین مرتبط با کاربر است. در صورتی که در قوانین مندرج، رویه‌ها و خدمات علی بابا پلاس تغییراتی در آینده ایجاد شود، در همین صفحه منتشر و به روز رسانی می شود و کاربر توافق می‌کند که استفاده مستمر وی از علی بابا پلاس به معنی پذیرش و متعهد بودن به آخرین نسخه‌ی قوانین موجود می‌باشد.
    علی بابا پلاس صرفاً محلی برای درج و به اشتراک گذاری تجربه سفر و ایرانگردی، شهرگردی است.در صورت نقض مقررات از سوی هر کاربر یا ایجاد مشکل در عملکرد اپلیکیشن و یا لطمه به حقوق سایرین بنابر دستور مقامات قضایی یا قانونی صالح و یا حسب صلاحدید، علی بابا می تواند استفاده از خدمات و حساب کاربری کاربر را محدود یا ممنوع نموده یا به تعلیق درآورد و یا آن را مسدود نماید، اما مسئولیتی دیگر در قبال کاربران و کسب و کارهای خصوصی و عمومی نخواهد داشت. کاربران می بایست هنگام استفاده از خدمات اپلیکیشن کلیه قوانین و مقررات جمهوری اسلامی ایران اعم از قوانین جزایی، مدنی، مالی، تجاری و به طور خاص قانون تجارت الکترونیک، قانون جرائم رایانه‌ای ، قانون حمایت از حقوق مولفان و مصنفان، قانون ثبت اختراعات ، طرحهای صنعتی و علائم تجاری، قانون حمایت از حقوق پدید آورندگان نرم افزارهای رایانه ای و سایر قوانین مرتبط و مقررات این سایت را رعایت نمایند.

شرایط ثبت‌نام:

    کاربران از طریق ثبت نام و ایجاد حساب کاربری در سایت علی‌بابا می توانند در پلتفرم علی‌بابا پلاس فعالیت و به اشتراک‌گذاری تجربه، ثبت نظر، استفاده از محتوای پلتفرم اقدام نمایند.
    کاربران بایستی اطلاعات حساب کاربری خود را محافظت نمایند و کاربر در قبال هرگونه استفاده از حساب کاربری خود ولو توسط دیگری مسئول است.
    مسئولیت هرگونه خسارت احتمالی که ناشی از عدم رعایت مقررات علی بابا پلاس توسط کاربر باشد، با خود کاربر بوده و علی بابا می‌تواند از اطلاعات ثبت‌شده برای پیگیری قانونی استفاده کند.
    علی بابا هویت شخصی کاربران را محرمانه می‌داند و اطلاعات شخصی آنان را به هیچ شخص یا سازمان دیگری منتقل نمی‌کند، مگر اینکه با حکم مقام قضایی یا اداری صالحه یا طبق قوانین و مقررات رایج کشور موظف باشد در اختیار مراجع ذی‌صلاح قرار دهد.در این موارد هیچ گونه مسئولیت قانونی مبنی بر جبران خسارت برای علی بابا وجود ندارد و کاربران با اعلام رضایت خود در استفاده از خدمات وب سایت، حق هرگونه اعتراض را از خود سلب نموده اند.

شرایط عمومی استفاده:

    از آنجایی که این محیط، مبتنی بر اشتراک گذاری تجربه، توسط کاربران است، دربردارنده نظرات و رتبه بندی های ایجاد شده توسط کاربران است و کاربران پذیرفته اند که با درج یک تجربه/نظر در پلتفرم، کلیه مسئولیت های قانونی مربوط به آن اعم از مضمون مناسب، صحت و مطابقت آن با واقعیت ، قوانین و اجتناب از نقض حقوق اشخاص ثالث، حفظ حقوق مالکیت فکری و احترام به شهرت تجاری کسب و کارها برعهده آنها می باشد و علی‌بابا هیچ تعهد و مسئولیتی در برابر صحت سنجی متن‌ها و محتوای تصویری (عکس، ویدئو و گیف) منتشر شده‌ی کاربران برعهده ندارد و انتشار آنها توسط علی بابا به منزله تایید صحت و اعتبار نظرات کاربران نمی باشد، بنابراین علی بابا پلاس در قبال محتوای ایجاد شده توسط کاربران مسئول جبران خسارت به سایرین نیز نمی باشد.
    هر کاربر مجاز است در چهارچوب شرایط و قوانین علی بابا پلاس، نظرات و تجربیات خود را به اشتراک بگذارد و پس از بررسی و تایید کارشناسان علی بابا ، نظرش را روی سایت مشاهده نماید. بدیهی است که اگر قوانین درج نظر یا تجربه توسط کاربر رعایت نشود، توسط کارشناسان علی بابا تایید نمی‌شود و در نتیجه در سایت به نمایش درنمی‌آید. در صورت نقض مقررات علی بابا پلاس، علی بابا می تواند به صورت موقت و یا دائم حساب کاربری متخلف را غیرفعال نماید و حسب مورد با مراجع قانونی یا قضایی در خصوص پیگرد قانونی امر، همکاری نماید . اگرچه اصل بر راهنمایی و همراهی علی‌بابا با کاربران خود است.
    علی بابا در هر زمان این حق را برای خود محفوظ می دارد که در صورت تخلف از قوانین و شرایط علی بابا پلاس، لینک دادن به سایتهای دیگر یا بازنشر یا کپی برداری محتوا از/به سایتهای اشخاص ثالث، نقض قوانین کشوری، انتشار محتوای بی ارتباط به موضوع فعالیت علی بابا پلاس،نقض حقوق اشخاص ثالث، توهین یا انتشار محتوای خلاف اخلاق حسنه و عفت عمومی؛ محتوای ایجاد شده توسط کاربر را ویرایش یا حذف نماید و یا دسترسی کاربران را به طور موقت یا دائم به پلتفرم مسدود نماید و در صورت درخواست مراجع قانونی و قضایی با آنها جهت پیگرد قانونی متخلفان همکاری نماید.
    علی بابا پلاس، صفحات مربوط به کسب و کارهای خصوصی را با استفاده از اطلاعات برداشت شده از فضای مجازی راه اندازی کرده است و با اشتراک گذاری نظرات کاربران تکمیل نموده است و صاحبان این کسب و کارها می توانند در صورت مشاهده مغایرت در اطلاعات درج شده با واقع، این امر را به کارشناسان علی بابا گزارش دهند و صفحه مربوط به خود را تکمیل نمایند.

شرایط و قوانین درج تجربه و نظر توسط کاربران:

    کاربران تصدیق می نمایند که کلیه اطلاعاتی که در قالب تجربه، نظر، نقد و ... در علی بابا پلاس به اشتراک می گذارند، صحیح، واقعی و کامل است.
    کاربران بایستی در نگارش نظرات و اشتراک گذاری تجربیات خود از انتشار مطالب برخلاف قوانین جمهوری اسلامی ایران ، شرع و عرف و اخلاق جامعه اسلامی ایرانی، ورود لطمه به حقوق اشخاص ثالث پرهیز نماید.
    محتوای به اشتراک گذاری شده توسط کاربر نبایستی دربردارنده تبلیغات یا ارجاع به سایر وبسایت ها یا صفحات اجتماعی و راه‌های ارتباطی مانند شماره‌ی موبایل و ایمیل) باشد مگر با اخذ موافقت علی بابا، علی بابا حق حذف این موارد را برای خود محفوظ می دارد.
    محتوای منتشر شده توسط کاربر نبایستی متضمن نقض حقوق اشخاص ثالث نسبت به نام، علامت تجاری و حقوق مالکیت فکری و شهرت تجاری آنان باشد مسئولیت نقض این موارد یا نسبت دادن اتهام یا ادعا به اشخاص دیگر، متوجه کاربر منتشرکننده‌ی این محتوا است و علی‌بابا مسئولیتی در قبال این موضوع ندارد.
    کاربران ارسال‌کننده‌ی نظر موظف‌اند از ادبیات محترمانه استفاده کرده و از توهین به دیگر کاربران یا سایر افراد از جمله کسب و کاری خصوصی پرهیز کنند. بدیهی است هرگونه توهین به فرد یا افراد و استفاده از کلمات نامناسب ، باعث تاییدنشدن نظر کاربر می‌شود و مسئولیت پیگردهای قانونی آن بر عهده کاربر است.
    علی بابا نظرات خارج از موضوع و هدف علی بابا پلاس ( اشتراک تجربه سفر، گردشگری) نمایش داده نخواهد داد.
    کاربر بایستی از انتشار مطالبی که منجر به لطمه به شهرت و اعتبار تجاری یا حقوق اشخاص ثالث می شود اجتناب نماید و از درج نظرات غیر واقعی و مبالغه آمیز اجتناب نماید.
    تجربه‌ها یا نظراتی که حاوی توهین، تمسخر به قوم، نژاد، جنسیتی خاص، دین یا مذهب یا پیروان آن‌ها باشد، در پلتفرم علی‌بابا پلاس نمایش داده نمی‌شوند.
    کاربران بایستی از انتشار اخبار جعلی،کذب، مقالات شبه علمی، محتوای کلاه‌بردارانه، گمراه‌کننده، تهدیدآمیز در پلتفرم علی‌بابا پلاس اجتناب نمایند.
    توجه داشته باشید، مسائلی را که از آن اطمینان ندارید، به‌هیچ‌وجه در نظرات ثبت نکنید؛ همچنین از بازنشر شایعات، اکاذیب یا اطلاعات غیرمطمئن جدا خودداری کنید.
    لازم است نظرات خود را به زبان فارسی و به صورت صحیح نگارشی ثبت کرده و از کوتاه‌کردن کلمات یا استفاده از ادبیات محاوره تا جای ممکن خودداری کنید.
    از انتشار نظرات مغایر با اخلاق و عفت عمومی خودداری نمایید، این موارد از سوی کارشناسان تایید نخواهد شد.
    در صورتی که به نظر شما تجربه ی درج شده در پلتفرم با شرایط استفاده و قوانین مطابقت ندارد، می‌توانید آن را به ما گزارش دهید.
    نتیجه‌ی بررسی نظرات کاربران در پلتفرم علی بابا پلاس (تایید یا رد) به صورت ایمیل، اطلاع‌رسانی می‌شود.
    کاربر می تواند در هر زمان و در هر صفحه‌ای، تجربه‌ی خود را در ویرایش یا حذف کند. با این حال ممکن است محتوای حذف شده تا مدت زمان مشخصی در سرورهای علی‌بابا باقی بماند.
    پس از ویرایش تجربه‌ی خود در پلتفرم علی بابا پلاس، باید منتظر بررسی مجدد و ارسال ایمیل تایید یا رد آن توسط علی‌بابا بمانید.
    زیبنده است تا نظر و پرسش مطرح‌شده در هر صفحه‌ای تنها در مورد آن مکان باشد. اگر سوال یا انتقادی در مورد سفارش خریدتان دارید، برای اثربخشی سریع‌تر، با شماره‌ی ۴۳۹۰۰۰۰۰ -۰۲۱ تماس بگیرید یا در بخش فرم تماس، پیام خود را بنویسید.
    کاربران حق کپی‌برداری، برداشت بدون اجازه‌ی کتبی، تغییر، ترجمه و مهندسی معکوس اطلاعات، نوشتار و محتوای تصویری تجربه‌های سایر کاربران را چه به شکل دستی یا خودکار ندارد و انجام این کار پیگرد قانونی دارد.
    انتشار هر نوع محتوا از سمت صاحبان کسب و کار به قصد تخریب یا بالا بردن جایگاه یک کسب و کار در علی بابا پلاس ممنوع است.
    امکان استفاده از علائم تجاری علی‌بابا برای کاربر وجود ندارد و مسئولیت استفاده از این نوع محتوا، با کاربر مربوطه است.
    شما با به اشتراک‌گذاری تجربه‌های خود در این پلتفرم، به علی‌بابا اجازه‌ی انتشار متن‌ها و محتوای تصویری خود در قالب‌های آنلاین و آفلاین را می‌دهید.
    در صورت استفاده از نوشته‌های دیگران، باید منبع آن را منتشر کنید. در غیر این‌صورت و با اعتراض صاحب اصلی نوشته، علی‌بابا حق حذف محتوای منتشر شده در پلتفرم خود را دارد.

سیاست‌های رعایت حریم شخصی:

علی بابا با تاکید بر احترامی که برای حریم شخصی کاربران قائل است، برای استفاده از امکانات پلتفرم اطلاعاتی را از کاربران درخواست می‌کند. این اطلاعات در حد ضرورت و متناسب با مقاصدی از جمله مطالعه علت گزارش خطا و بهبود اشکالات سیستمی و تجربه کاربری در هنگام استفاده از وبسایت علی بابا و نیز تحقیقات بازاریابی و ارائه پیشنهادات مرتبط تر به کاربران جمع آوری می شود و به نحوی مورد استفاده قرار می‌گیرند که به طور مستقیم به یک شخص حقیقی مشخص و معین مرتبط نباشند. همچنین بدین وسیله به اطلاع کاربران رسانده می‌شود که علی بابا همانند سایر وب‌سایت‌ها از جمع‌آوری IP و کوکی‌ها استفاده می‌کند و اطلاعات را توسط کوکی (cookie) جمع آوری می کند. کوکی فایلی است که به درخواست یک سایت، توسط مرورگر ایجاد می‌شود و به سایت امکان ذخیره بازدید‌های شما و مناسب‌سازی آنها را فراهم می‌نماید. بسیاری از مرورگرها امکان غیرفعال کردن کوکی را فراهم کرده‌اند، به این منظور می‌توانید راهنمای مرورگرها را مطالعه کنید. لازم به توضیح است که پروتکل، سرور و لایه‌های امنیتی علی بابا و روش‌های مناسب مدیریت داده‌ها حداکثر تلاش را به عمل می‌آورد که اطلاعات کاربران را محافظت و از دسترسی‌های غیرقانونی جلوگیری کند. طبیعتا مسئولیت هرگونه سواستفاده به شخص یا اشخاص متخلف مربوط بوده و علی بابا حق اعتراض و پیگیری را از طریق قانونی بنابر صلاحدید خود محفوظ می‌دارد.


## احراز هویت

گاهی اوقات صدور بلیط پرواز خارجی، برای حفظ امنیت خریدهای انجام‌شده کاربر، نیاز به بررسی بیشتر توسط علی‌بابا دارد. در این صورت علی‌بابا اطلاعات کاربران را برای احراز هویت دریافت خواهد کرد. در صورت عدم احراز هویت کاربر، علی‌بابا این اختیار را خواهد داشت تا نسبت به ارائه خدمات و انسداد آن حساب کاربری اقدام کند. در صورت عدم احراز هویت تا 2 ساعت پس از تاریخ خرید کاربر، علی‌بابا آن حساب کاربری را مسدود خواهد کرد و هیچگونه مسئولیتی در خصوص خسارات ناشی از آن نخواهد داشت.

## استثناها در قوانین شرکت‌های مختلف هواپیمایی خارجی

    پروازهای شرکت هواپیمایی پگاسوس در برخی از کلاس‌های پروازی، بار و پذیرایی ندارد.
    شرکت هواپیمایی امارات برای پرواز در مسیر نیوزلند (آکلند) در بریزبین (استرالیا) توقف دارد و پرواز در این مسیر نیازمند ویزای ترانزیت استرالیا است. در صورت نداشتن ویزا، مسافر ضمن پرداخت جریمه 75 دلاری، دیپورت می‌شود.


قوانین بیمه
شرایط عمومی بیمه نامه مسافرتی سامان

کلیه شرایط و ضوابط پوشش های مندرج در بیمه نامه بر اساس شرایط عمومی بیمه نامه مسافرتی سامان می باشد. مطالعه دفترچه شرایط عمومی به منظور اطلاع از این موارد الزامیست. شما می توانید نسخه الکترونیکی شرایط عمومی بیمه نامه مسافرتی سامان را با مراجعه به سایت بیمه سامان (www.si24.ir) دریافت نمایید.
تاریخ شروع بیمه نامه و مدت اعتبار

تاریخ شروع بیمه نامه از زمان خروج بیمه شده از مرز های قانونی کشور ایران بوده و نهایت مدت اعتبار آن در خارج از کشور 92 روز متوالی می باشد.
در صورت پایان اعتبار بیمه نامه در طول سفر ، تمدید آن مقدور نمی باشد.
شرایط دریافت فوریت های پزشکی و سایر خدمات تحت پوشش

در صورت نیاز به فوریت های پزشکی و سایر خدمات تحت پوشش، بیمه شده و یا همراه وی موظف است با مراکز پاسخگویی کمک رسان تماس حاصل نموده و اطلاعات زیر را اعلام نماید. در کلیه شرایط اعلام بروز خسارت حداکثر ظرف مدت 7 روز (153 ساعت) به شرکت کمک رسان الزامی می باشد. • نام بیمه شده، شماره بیمه نامه و شماره تلفن تماس • نوع کمک مورد درخواست و یا مشکلی که با آن مواجه است اطلاعات تماس با مرکز پاسخگوئی 24 ساعته کمک رسان به شرح ذیل می باشد: ایمیل: saman@mideast-assistance.com مرکز تماس: 548356 (۴) 961+ - 8943 (۲۱) 98+ در صورتی که بیمه شده به هر دلیل موفق به برقراری تماس یا دریافت خدمات از شرکت کمک رسان نگردد، می بایست کلیه مدارک مربوطه به پرونده خود را دریافت نموده و به منظور رسیدگی به دفتر مرکزی شرکت بیمه سامان در تهران (کشور ایران) به نشانی ذیل ارائه نماید. نشانی شرکت بیمه سامان: تهران – خیابان خالد اسلامبولی ( وزراء) شماره 123 تلفن: 8943 نمابر: 8870020 کنترل اعتبار بیمه نامه از طریق سایت رسمی صدور بیمه نامه مسافرتی سامان به نشانی زیر امکان پذیر می باشد. www.travis.ir/customers
استرداد

در صورت عدم دریافت ویزا تا 6ماه پس از صدور می توانید صرفا با مراجعه به واحد صادر کننده (Alibaba.ir) نسبت به فسخ بیمه نامه و استرداد آن اقدام نمایید. پس از درخواست استرداد توسط مسافر، مبلغ کارمزد انتقال وجه از قیمت بیمه نامه کسر شده و باقیمانده مبلغ، به‌طور آنلاین به حساب مسافر برمی‌گردد. این مسئله در مورد بیمه نامه های غیر قابل استرداد (غیر قابل استرداد بودن بیمه نامه در زمان خرید به مشتری اطلاع داده می شود) صادق نیست. مدت زمان بازگشت وجه، تابع مقررات بین بانکی (حداکثر تا ۷۲ ساعت کاری) است.
شرایط پوشش های طرح اقتصادی بیمه

ردیف
	

نوع پوشش 
	

سقف پوشش

1
	

پرداخت هزینه بستری در بیمارستان و معالجات پزشکی با استثناء هزینه های زیبایی، بیماریهای که از قبل سابقه داشته باشد. (فرانشیز ۲۵ یورو) 
	

۱۰،۰۰۰ یورو
 

2
	

انتقال بیمه شده به نزدیکترین مرکز درمانی در اثر حادثه و یا بیماری، هماهنگی های لازم در جهت انتقال بیمه شده به مرکز درمانی مجهزتر استفاده از آمبولانس هوایی و یا بازگردان بیمه شده به ایران در صورت نیاز با احتساب بند یک.
	

۱۰،۰۰۰ یورو
 

3
	

بازگرداندن پیکر بیمه شده متوفی به ایران در صورت فوت وی در خارج از کشور.
	

۱۰،۰۰۰ یورو
 

4
	

پرداخت هزینه خریدهای اضطراری در صورتیکه تاخیر در تحویل بار کنترل شده وی بیش از 12 ساعت به طول بیانجامد. 
	

۱۰۰ یورو
 

5
	

راهنمایی و کمک رسانی به بیمه شده در صورت سرقت و یا مفقود شدن مدارک مسافرتی وی. 
	

200 یورو
 

6
	

پرداخت هزینه رفت و برگشت یک نفر به درخواست بیمه شده از ایران به محل بستری در صورتیکه که بیمه شده بیش از 10 روز متوالی در بیمارستان بستری باشد.(شامل بلیط رفت و برگشت و مخارج اقامت)
	

60 یورو برای هر روز و حداکثر تا 15 روز متوالی
 

7
	

پرداخت هزینه بازگشت غیر منتظره بیمه شده به دلیل مسائل حاد پزشکی و یا فوت بستگان در صورتیکه نتواند از بلیط اصلی برای بازگشت استفاده نماید. 
	

بدون سقف

8
	

ارسال دارو های ضروری با تائید پرشکی به کشوری که بیمه شده درآن بستری می باشد. 
	

بدون سقف

9
	

ارسال پیام های فوری بیمه شده به فردی که توسط وی معرفی شده و همچنین ارائه نشانی مراکز درمانی، داروخانه ها، پزشکان به بیمه شده در خارج از کشور 
	

بدون سقف

## CIP قوانین

شرایط و ضوابط خرید اینترنتی واچر CIP فرودگاه مهرآباد

    هنگام ثبت‌نام و رزرو خدمات CIP، نام مسافر باید به صورت صـحیح با حروف فارسی وارد شود. علی بابا، مسئولیتی در قبال اطلاعاتی که به اشتباه وارد شده‌اند بر عهده ندارد .
    رزرو خریداری شده، متعلق به مسافری است که مشخصاتش در سیستم وارد شده است و غیر قابل انتقال به غیر می‌باشد. در صورت عدم تطابق نام مسافر در کارت ملی، مسافر پذیرش نخواهد شد.
    خدمات CIP بدون در نظر گرفتن ترمینال پروازی، همگی در ترمینال ۱ انجام خواهد شد.
    پس از انجام پرداخت ، تایید رزرو و خرید قطـعی شده، اطلاعـات رزرو به کـاربر اس‌ام‌اس و ایمیـل مـی‌شود. هنگـام مراجعه به CIP ارائه‌ی شماره‌ی رزرو به همراه کارت ملی به کانتر مربوطه الزامی است.
    خدمات CIP غیر قابل استرداد است. در صورت استفاده نکردن از خدمات CIP می توانید با پشتیبانی تماس گرفته و خدمات CIP خریداری شده را در پروازهای بعدی استفاده نمایید.
    در صورت ابطال پرواز و یا تاخیر بیش از دو ساعت که سبب انصراف مسافر از پرواز گردد و مسافر از خدمات CIP استفاده کرده باشد فقط مبلغ ترانسپورت برگشت داده می شود .
    اگر پرواز رفت و برگشت از دو ایرلاین مختلف باشند، مسافران می توانند برای خروج و ورود هم زمان خدمات CIP رزرو کنند .
    انجام خدمات CIP مستلزم حضور مسافر حداقل یک ساعت و نیم قبل از پرواز در جایگاه است.
    درصورت استفاده نکردن از CIP با پشتیبانی علی بابا تماس حاصل فرمایید.

## شرایط و لزوم پرینت کردن بلیط هواپیما، قطار و اتوبوس

با اینترنتی شدن خرید بلیط هواپیما، قطار و اتوبوس دیگر مثل گذشته لازم نیست به آژانس‌های مسافرتی یا دفاتر فروش بلیط و ترمینال‌ها مراجعه کنیم و حضوری بلیط‌مان را بگیریم. همانطور که خرید اینرنتی بلیط به صرفه جویی در زمان کمک زیادی کرده و زندگی را راحت‌تر کرده است وقتش رسیده که به سبز سفر کردن هم کمک کند. بعد از خرید اینترنتی، بلیط برای شما ایمیل می‌شود و خیلی وقت‌ها این سوال پیش می‌آید که آیا واقعا چاپ کردن بلیط ضرورت دارد یا فقط با نشان دادن عکس بلیط و پیامک خرید بلیط می‌توان سوار هواپیما و قطار و اتوبوس شد؟

 

آیا چاپ بلیط قطار برای سفر ضروری است؟
بعد از نهایی کردن خرید بلیط قطار شما علاوه بر ایمیل، پیامکی دریافت می‌کنید که در آن شماره سریال بلیط، ساعت و تاریخ حرکت و سالن و کوپه مشخص شده است. هر چند در بالای این پیامک نوشته شده که چاپ بلیط الزامی است اما شما می‌توانید فقط با نشان دادن تصویر بلیط قطار در گوشی‌تان سوار قطار شوید. برای اینکه کم‌کم استفاده از کاغذ را در فرایند خرید و استفاده از بلیط حذف کنیم بهتر است بلیط‌تان را چاپ نکنید. در بسیاری از ایستگاه‌ها مسئولین قطار با مشاهده عکس بلیط قطار به شما اجازه ورود می‌دهند، چنانچه از شما بلیط چاپ شده بخواهند این امکان در ایستگاه راه آهن وجود دارد که با پرداخت مبلغی بسیار کم بلیط‌تان را چاپ کنید.

 

آیا چاپ بلیط هواپیما برای سفر ضروری است؟

هنگام سفر با هواپیما شما نیازی به چاپ بلیط ندارید و کافی است که عکس بلیط را در گوشی‌تان داشته باشید. اما در مواقعی خاص مثلا زمانی که پرواز شما تاخیر طولانی دارد و شما می‌خواهید پروازتان را کنسل کنید و استرداد آنلاین داشته باشید، لازم است که بلیط‌تان در فرودگاه مهر شود و آن را به پشتیبانی ارسال کنید. به همراه داشتن بلیط چاپ شده فقط برای بلیط‌های چارتر ضرورت دارد و در مورد بلیط‌های سیستمی حتی برای استرداد هم شما نیازی به بلیط چاپ شده نخواهید داشت.

 

آیا چاپ بلیط اتوبوس برای سفر ضروری است؟
بعد از آنلاین شدن خرید بلیط هواپیما و قطار نوبت به خرید آنلاین اتوبوس رسید و علاوه بر وب‌سایت‌های شرکت‌های اتوبوسرانی به سادگی می‌توان از وب‌سایت‌های فروش بلیط، بلیط اتوبوس را هم آنلاین خرید. بعد از خرید بلیط اتوبوس از وب‌سایت‌های معتبر فروش بلیط هواپیما، قطار و اتوبوس شما پیامکی دریافت می‌کنید که در آن شماره بلیط، شماره خرید، نام تعاونی، مقصد سفر، تاریخ و زمان حرکت نوشته شده است. موقع سوار شدن به اتوبوس کافی است شما این پیامک را به مسئول آن نشان دهید و نیازی بلیط کاغذی نخواهید داشت.

## شرایط عمومی بیمه نامه مسافرتی بیمه سامان

فصل اول- تعاریف و کلیات

ماده 1- اساس قرارداد: این بیمه ­نامه براساس قانون بیمه مصوب اردیبهشت ماه 1316 و در اجرای ماده 7 آیین ­نامه شماره 94 مصوب شورای عالی بیمه و پیشنهاد کتبی بیمه ­گذار (که جزء لاینفک بیمه­ نامه است) تنظیم شده و موردتوافق طرفین است. آن قسمت از پیشنهاد کتبی بیمه­ گذار که مورد قبول بیمه­ گر نبوده و هم زمان با صدور بیمه ­نامه یا قبل از آن کتبا به بیمه­ گذار اعلام شده، از تعهدات بیمه ­گر محسوب نمی­شود.

ماده 2- تعاریف و اصطلاحات: اصطلاحات زیر صرف نظر از هر معنی و مفهوم دیگری که ممکن است داشته باشند در این سند با تعاریف نوشته شده معنی می شوند:

بيمه گر: شرکت بیمه سامان (سهامی عام) مجوز فعاليت در اين رشته را از بيمه مركزي جمهوری اسلامی ایران دارد و در ازاي دريافت حق بيمه، جبران هزينه هاي پزشكي، غيرپزشكي و ساير خدمات تحت پوشش را طبق قرارداد منعقدشده با شرکت کمک رسان و شرایط مقرر در اين بيمه نامه به عهده مي گيرد.

بیمه­ گذار: هر شخص حقیقی / حقوقی که قرارداد بیمه را با بیمه گر منعقد کرده و به پرداخت حق بیمه متعهد شده است.

بیمه­ شده: فردی است که به صورت قانونی از مرزهای کشور خارج و مشخصات او در  بیمه نامه ذکر می شود.

تبصره 1: تهیه این بیمه نامه برای اتباع خارجی که با مجوز در ایران اقامت دارند، بلامانع است. 

تبصره 2: افراد ایرانی که محل اقامت و تابعیت غیر از کشور ایران را دارند برای سفر به کشور ثالث (غیر از محل اقامت و تابعیت) می توانند بیمه شده این  بیمه نامه باشند.

حق بيمه: مبلغی است كه بيمه شده (بیمه گذار) در مقابل تعهدات بيمه گر مي پردازد و انجام تعهدات بيمه گر منوط به پرداخت حق بيمه به نحاو خواهد بود که در بيمه نامه توافق شده است.

موضوع بیمه: جبران هزینه­ های تشخیصی، درمانی و غیرپزشکی و ارائه سایر خدمات مندرج در ماده 3 این سند به بيمه­ شده است که طی مدت بیمه طبق شرایط بیمه ­نامه انجام می شود.

حادثه: هر واقعه ناگهانی ناشی از یک عامل خارجی که بدون قصد و اراده بیمه شده در مدت بیمه رخ داده و موجب صدمه بدنی به بیمه شده و لزوم دخالت شرکت کمک رسان شده است.

صدمات بدنی: آسیب يا جراحت بدني است كه به علت حادثه در طی مدت بیمه برای بیمه شده پدید آمده و باعث شده برای بيمه­ شده درخواست کمک شود.

بیماری: عارضه ای ناگهاني و غيرقابل پيش­بيني است كه ابتلا به آن یا آغاز و منشا آن به تشخیص تیم پزشکی شرکت کمک رسان و مستند به سوابق پزشکی بیمه شده، پس از شروع مدت بیمه رخ می دهد و باعث درخواست كمك به بيمه ­شده می شود.

بيماري حاد: آن دسته بيماري است كه بنا به نظر تیم پزشکی شرکت کمک رسان، بيمه شده را از ادامه سفر در مدت بيمه باز داشته و يا با خطر مرگ او همراه است.

بیماری اپیدمیک (همه گیر) Epidemic: آن دسته بیماری که میزان شیوع آن بیش از حد انتظار است که این حد انتظار با وضعیت مشابه در سال گذشته یا در یک دوره زمانی مشابه دیگر سنجیده می شود.

بیماری پاندمیک (عالم گیر) Pandemic: آن دسته بیماری که به طور ناگهانی در تمام نقاط یک کشور یا بخشی از یک قاره یا کل جهان شیوع پیدا می کند؛ مثل وبای التور، آنفلوآنزا، طاعون، تیفوس، ایدز و کووید 19 (کرونا).

بستگان درجه اول بیمه شده: همسر، فرزندان (دارای سن 18 سال یا کمتر)، فرزند خوانده (که  به صورت قانونی به عنوان فرزند بیمه شده شناخته شده) و والدین بیمه شده.

 همراه بیمه شده (همراه مسافر): هر یک از بستگان درجه اول بیمه شده که همراه او در یک سفر و به یک مقصد عازم سفر شده است.
کشور (محل اقامت): محل اقامت دائم یا سکونت بیمه‌شده که در این بیمه‌نامه، کشور ایران است.

شرکت کمک ­رسان ...: به نشانی ... تلفن ... نمابر ... که متعهد به ارائه پوشش­ها و سایر خدمات مندرج در ماده 3 این شرایط به بیمه­ شده طی مدت قرارداد با بیمه‌گر است.

شرکت مسافربری: موسسه، موسسات یا شرکتی است که عهده‌دار انتقال بیمه‌شده از محل اقامت بیمه‌شده (کشور ایران) به مقصد مندرج در بیمه ­نامه و بالعکس در سفر هوایی، دریایی یا زمینی (ریلی یا جاده­ای) باشد.

تیم پزشکی: هیئت پزشكي (متناسب با نوع خسارت) که توسط شركت كمك‌رسان تعیین می‌شود و براساس نظرات پزشك معالج در خصوص خدمات و پوشش‌های این بیمه‌نامه، تصمیم‌گیری می‌کند.

ذی‌نفع: شخص یا اشخاص حقیقی یا حقوقی است که مشخصات او در ‌بیمه‌نامه درج‌شده و خسارت یا غرامت مربوط به ‌بیمه‌نامه به او پرداخت می‌شود. در صورتی که ذی‌نفع در بیمه‌نامه تعیین نشده باشد، غرامت به بیمه‌شده پرداخت می‌شود. در صورت فوت بیمه‌شده، غرامت به نسبت سهم‌الارث، به وراث قانونی بیمه‌شده پرداخت می‌شود.

صدمات بدنی حاد: صدماتی که بنا به نظر تیم پزشکی شرکت کمک‌رسان، از ادامه سفر مطابق تاریخ برنامه‌ریزی جلوگیری می‌کند یا با خطر مرگ بیمه‌گذار همراه باشد.

هزینه ­های غیرقابل‌برگشت (Non Refundable): بخشی از هزینه بلیط ‌رفت‌وبرگشت و هتل است که در صورت کنسلی بلیط یا هتل یا کنسل‌شدن کل سفر، توسط ارائه‌دهنده خدمات، به بیمه­ شده برگشت داده نمی­شود.

فرانشیز: بخشي از هزينه‌ها كه پرداخت آن مستقيما به‌عهده بيمه‌شده (یا بیمه‌گذار) است.

یورو (€): ارز قانونی کشورهای عضو اتحادیه اروپا است.

مدت بيمه: پوشش اين بيمه‌نامه براساس مدت مندرج در بيمه‌نامه و حداكثر ۹۲ روز متوالي خواهد بود كه شروع آن از تاريخ ممهور‌شدن گذرنامه بیمه‌شده به مهر خروج از کشور آغاز می‌شود؛ مشروط بر اینکه هر سفر بیمه‌شده از حداکثر 92 روز متوالی بیشتر نباشد، مگر اينكه در بيمه ­نامه مدت كوتاه­تری قيد شده باشد.

تبصره - در صورت درخواست بیمه‌گذار و موافقت بیمه‌گر مدت بیمه‌نامه برای یک سفر بیش از 92 روز مشروط بر اینکه محل اقامت، محل تولد یا تابعیت بیمه‌شده در خارج از کشور نباشد، با دریافت حق بیمه اضافی قابل تمدید است.

 

فصل دوم – وظایف و تعهدات بیمه ­گر

ماده 3 -  در صورتی که بیمه­ شده در مدت بیمه، دچار بیماری یا صدمات بدنی ناشی از حادثه شود یا قرنطینه اجباری پزشکی برایش ضروری باشد یا نیازمند سایر خدمات تحت پوشش این بیمه­ نامه شود، بیمه ­گر موظف است خدمات و هزینه‌های زیر را با همکاری شرکت کمک ­رسان سازماندهی و مطابق با شرایط بیمه‌نامه پرداخت کند: 

1. جبران هزینه‌های پزشکی و بستری در بیمارستان در خارج از کشور: در صورت بروز بیماری ناگهانی یا صدمات بدنی برای بیمه‌شده در خارج از کشور محل اقامت او، بیمه‌گر یا شرکت کمک‌رسان هزینه‌های متعارف و منطقی ناشی از بستری او در بیمارستان، جراحی، معاینات پزشکی، خدمات تصاوربرداری و آزمایشگاهی، فیزیوتراپی تجاوز‌شده از جانب پزشک معالج بیمه‌شده که جنبه درمانی داشته و ناشی از حادثه مشمول این بیمه‌نامه باشد و هزینه‌های داراوی را تا سقف مندرج در شرایط خصوصی بیمه ­نامه تقبل خواهد کرد. تیم پزشکی شرکت کمک­ رسان برای نظارت بر ارائه درمان مناسب به بیمه ­شده با مراکز درمانی و پزشکان معالج، تماس­های تلفنی لازم را برقرار خواهند کرد.

2. فرانشیز: مبلغ 25 یورو در هر مورد خسارت اعمال می‌شود (به‌استثنای موارد صدمات بدنی حاد یا بستری‌شدن در بیمارستان بیش از 24 ساعت).

3. جابه‌جایی یا بازگرداندن بیمه‌شده به کشور محل اقامت در طول مدت سفر در اثر بروز بیماری یا صدمات بدنی: در صورت بروز صدمه بدنی یا بیماری ناگهانی بیمه‌شده در طول سفر، شرکت کمک‌رسان نسبت به انتقال او به یک مرکز درمانی مجهز یا بازگرداندنش به کشور محل اقامت خود اقدام خواهد کرد. با توجه به موقعیت یا وخامت حال بیمه‌شده، تیم پزشکی شرکت کمک‌رسان درباره لزوم بازگرداندن او به کشورش یا انتقال به مرکز درمانی تصمیم‌گیری خواهد کرد. سپس تیم پزشکی شرکت کمک‌رسان، طی تماس‌های تلفنی لازم با مراکز درمانی و پزشکان معالج بیمه‌شده، در مورد انتقال یا بازگرداندن او با مناسب‌ترین وسیله، تصمیم‌گیری می‌کند. درباره حوادث جزئی یا بیماری‌هایی که ‌به‌صورت سرپایی مداوا می‌شوند و به اعتقاد تیم پزشکی شرکت کمک‌رسان، بازگشت بیمه‌شده به کشورش لازم نیست، انتقال او به مکانی که کمک‌های پزشکی کافی دردسترس باشد، به‌وسیله آمبولانس یا سایر وسایل نقلیه انجام خواهد شد.

4. جبران هزینه‌های ناشی از بازگشت زودهنگام بیمه‌شده به دلیل اعلام رسمی وزارت امور خارجه جمهوری اسلامی ایران که در آن افراد ایرانی (مقیم ایران) از سفر یا اقامت در مقصد مورد نظر منع شده باشند: در صورت اعلام رسمی وزارت امور خارجه مبنی بر منع سفر به نقطه عزیمت به دلایل سیاسی یا جنگ، جبران هزینه‌های برگشت زودهنگام را تا حداکثر حد مجاز تعیین‌شده در بیمه‌نامه توسط شرکت بیمه پرداخت خواهد شد. این هزینه‌ها صرفا شامل هزینه‌های غیرقابل‌بازگشت (non-refundable) است و بیمه‌شده موظف است در زمان اعلام خسارت، قرارداد یا شرایط کنسلی را که به‌صورت رسمی از کنسولگری/ اداره کنسولی ایران در کشور مقصد صادر شده است یا سایر شرایط و مستندات قابل پذیرش بیمه­ گر را تهیه و به بیمه­ گر ارائه کند.

تبصره: اعلامیه یادشده باید پس از خرید بیمه‌نامه صادر شده باشد.

5. پرداخت هزینه فوریت‌های دندان‌پزشکی: شرکت کمک‌رسان در صورت نیاز، هزینه فوریت‌های دندان‌پزشکی را به بیمه‌گذار در خارج از محل کشور محل اقامت او تا سقف تعهدات مندرج در بیمه‌نامه پرداخت می‌کند. این هزینه‌ها به درمان عفونت، پانسمان موقت و کشیدن دندان محدود می‌شود. برای فرانشیز، مبلغ 25 یورو در هر مورد خسارت دندان‌پزشکی اعمال می‌شود.

6. بازگشت بستگان همراه بیمه‌شده به کشور محل اقامت: درصورت بستری‌شدن بیمه‌شده به دلیل بیماری ناگهانی یا صدمات بدنیِ مشمول این بیمه‌نامه، به مدت بیش از 10 روز یا فوت او، شرکت کمک‌رسان هزینه بازگشت یک نفر از بستگان او را که به همراه بیمه‌شده در سفر حضور داشته، به کشور محل اقامت (در صورت ناتوانی شخص برای سفر با وسیله شخصی خود یا وسیله‌ای که در ابتدای سفر مورد استفاده قرار گرفته بود) تقبل می‌کند.

7. سفر اضطراری یکی از اعضای خانواده: در صورتی که بیمه‌شده به علت حوادث یا بیماری مشمول این ‌بیمه‌نامه، بیشتر از 10 روز در بیمارستان بستری یا فوت شود، بیمه‌گر مخارج انتقال یکی از بستگان او را از کشور محل اقامت بیمه‌شده، از جمله هزینه ‌رفت‌وبرگشت به محلی که بیمه‌شده در آن بستری ‌است و مخارج اقامت تا سقف تعهدات درج‌شده در جدول تعهدات پیوست بیمه­نامه را (برای هر روز حداکثر به مدت 15 روز) پرداخت خواهد کرد.

8. جستجو و نجات فرد بیمه‌شده: هنگامی که حادثه‌ای رخ دهد، شرکت کمک‌رسان از سوی مقامات دارای صلاحیت، در پرداخت هزینه‌های جستجو و نجات بیمه‌شده تا سقف درج‌شده در شرایط خصوصی بیمه‌نامه مشارکت خواهد کرد.

9. پوشش و گستره آن: شرکت کمک‌رسان به نیابت از طرف بیمه ­گر بلافاصله خدمات ذکر شده مندرج در بخش دوم بیمه‌نامه را که به‌علت بیماری یا صدمات بدنی ناگهانی ناشی از وقایع غیر‌قابل‌پیش‌بینی در طول سفر بیمه‌شده در خارج از کشور محل اقامت او اتفاق می‌افتد را به بیمه‌شده ارائه خواهد کرد؛ مشروط بر اینکه بیماری یا حادثه مذکور خارج از حوزه جغرافیایی مشخص‌شده در ‌بیمه‌نامه یا در زمانی غیر از مدت سفر مندرج در ‌بیمه‌نامه (تاریخ اعتبار ‌بیمه‌نامه) رخ نداده باشد. مفاد این ‌بیمه‌نامه پس از اتمام سفری که ‌بیمه‌نامه بابت آن تهیه شده یا ورود بیمه‌شده به محل اقامت خود- هر کدام زودتر رخ دهد- از درجه اعتبار ساقط می‌شود.

تبصره 1: شرکت بیمه سامان، خدمات موضوع این بیمه را فقط به هنگام سفر بیمه‌شده در خارج از کشور محل اقامت و مشروط بر اینکه مدت هر سفر از 92 روز متوالی بیشتر نباشد، ارائه خواهد کرد.

تبصره 2: اعتبار این ‌بیمه‌نامه از زمان خروج از کشور آغاز می‌شود. به‌منظور استفاده از این بیمه ­نامه تا 6 ماه پس از صدور آن می­توانید از کشور خارج شود، در غیر این صورت بیمه ­نامه فاقد اعتبار خواهد بود. 

تبصره 3: در صورت انصراف بیمه‌شده از مسافرت، ابطال بیمه­ نامه تا انقضای مدت اعتبار اوزای اخذشده در گذرنامه، امکان­پذیر نیست. 

10. بازگرداندن جنازه بیمه‌شده متوفی به ایران در صورت فوت او در خارج از کشور: در صورت فوت بیمه‌شده، بیمه ­گر مبالغ مورد‌تایید شرکت کمک‌رسان را مربوط به هزینه‌های انتقال جنازه بیمه‌شده به محلی در کشور محل اقامت (که بیمه‌شده از آن سفر را شروع کرده است)، تقبل می‌کند.

تبصره: پرداخت هزینه‌های مربوط به خاکسپاری یا مراسم ترحیم از این پوشش مستثنی است.

11. بازگرداندن کودکانی که بی‌سرپرست مانده‌اند: در صورت انتقال يا بازگرداندن بيمه‌شده (طبق بند انتقال پزشكي يا بازگرداندن جنازه در صورت فوت) و عدم توانايي بيمه‌شده از مراقبت فرزند / فرزندان زير 15 سال خود كه در سفر همراهش بوده است، شركت کمک‌رسان از جانب بیمه‌گر، هزينه برگشت فرزند / فرزندان بيمه‌شده به ايران را تحت نظارت يك فرد بزرگسال پرداخت خواهد كرد.

12. مساعدت حقوقی: در صورتی که بيمه‌شده به‌موجب قوانین مدنی كشوری که به آن سفر کرده است و در رابطه با خسارت اتفاقي وارد به شخص ثالث يا رعايت‌نکردن قوانين و مقررات اجرائي محلي به عنوان يك شهروند ساده تحت تعقيب قرار گيرد شركت کمک‌رسان دفاع قانونی لازم را انجام و هزينه‌های دفاع قانونی از او را به‌استثنای مسئوليت‌هايي كه ناشی از استفاده، تملك يا نگهداری وسيله نقليه موتوری باشد تا سقف مندرج در جدول تعهدات پیوست بیمه­نامه پرداخت می‌کند.

13. فقدان مدارک مسافرتی بیمه‌شده (بیمه‌گذار) شامل گذرنامه، گواهینامه رانندگی و شناسنامه در خارج از کشور: در صورت مفقود‌شدن گذرنامه، گواهینامه رانندگی و شناسنامه بیمه‌گذار در کشور مقصد، شرکت کمک‌رسان علاوه بر ارائه اطلاعات موردنیاز که باید برای انجام مراحل اداری متناسب در مراجع قانونی و موسسات محلی برای به‌دست‌آوردن مدارک مفقود یا سرقت‌شده طی شود، هزینه‌های جابه‌جایی و صدور المثنی آن‌ها را هم تا سقف درج‌شده در جدول تعهدات پیوست بیمه ­نامه تقبل خواهد کرد.

14. ارسال پیام‌ها و اطلاعات مراجع درمانی به بیمه‌شده در مواقع اضطراری: شرکت کمک‌رسان در صورت امکان، مسئولیت ارسال پیام‌های اضطراری بیمه‌شده را به فردی که توسط او معرفی می‌شود، در ارتباط با خطرات و خدمات مشمول پوشش این ‌بیمه‌نامه به‌عهده خواهد گرفت. به تقاضای بیمه‌شده، در صورت امکان شرکت کمک‌رسان اطلاعات پایه را درباره مراجع درمانی مثل نام پزشکان، متخصصان، دندانپزشکان یا پیراپزشکان نزدیک به محل، نشانی بیمارستان‌ها، مراکز پزشکی، داروخانه‌ها و آمبولانس‌ها را به‌استثنای مراکز تشخیص پزشکی در اختیار بیمه‌شده قرار خواهد داد.

15. بازگشت اضطراری به کشور به‌دلیل فوت یکی از اعضای نزدیک خانواده: هنگامی که بیمه‌شده به دلیل فوت ناگهانی یکی از اعضای نزدیک خانواده خود (تا بستگان درجه دوم) ناچار به توقف سفر شده، اگر قادر به بازگشت با وسیله شخصی خود (یا وسیله‌ای که برای سفر از آن استفاده کرده) نباشد، شرکت کمک‌رسان هزینه متعارف سفر او را به کشور محل اقامت او پرداخت خواهد کرد. بیمه‌شده باید دلایل، اسناد یا گواهی­ هایی که موجب توقف سفر او شده است (گواهی فوت) را به بیمه‌گر تسلیم کند. این هزینه‌ها صرفا شامل هزینه‌های غیر‌قابل‌بازگشت (non-refundable) است.

16. تحاول دارو: شرکت بیمه سامان، هزینه‌های ارسال اضطراری دارو را در صورت وجودنداشتنش در مقصد (اگر در تعهد بیمه­ گر باشد و تحت پوشش قرار گرفته باشد) حتی در صورتی که توسط پزشک معالج او قبل از سفر تجاوز شده باشد، پرداخت خواهد کرد.

17. تاخیر در ورود بار همراه بیمه­ شده: درصورتی که بار همراه بيمه ­شده ثبت شده باشد، شرکت کمک­ رسان هزینه ملزومات اضطراری شامل البسه و لوازم بهداشتی ضروری را تا زمان بازگرداندن بار به دلیل تاخیر در ورود بار همراه او، مشروط به آنکه شرکت هواپیمایی مربوطه عضو «یاتا» باشد، پس از گذشت حداقل 6 ساعت تاخیر، حداکثر تا سقف 100 یورو پوشش می­دهد. در همه موارد، باید اسناد ماود وقوع تاخیر که به تایید شرکت هواپیمایی رسیده است، به‌همراه اصل صورت‌حساب‌هاي خريد به درخواست خسارت بیمه منضم شده باشد.

18. در صورت فقدان بار توسط شرکت هواپیمایی حامل، شرکت کمک­ رسان موظف است مابه‌التفاوت خسارت پرداخت‌شده و خسارت واقعی مطابق مستندات را بپردازد. این مابه‌التفاوت تا سقف حداکثر 200 یورو برای مجموعه بار و لوازم تحویل‌شده به هواپیما، به بيمه ­شده خواهد بود. به همین خاطر، بيمه ­شده باید فهرستی از مشخصات و محتویات بار؛ مانند قیمت تخمینی، تاریخ خرید هر قلم کالا و میزان خسارت پرداختی توسط شرکت حامل را به شرکت کمک­ رسان ارائه بدهد. پرداخت خسارت بر اساس روش توصیه‌شده به‌وسیله سازمان­های بین­ المللی حمل بار محاسبه خواهد شد.

تبصره 1: حداقل زمان لازم برای مفقود دانستن دائم باری که همراه بیمه­ شده بوده است، توسط شرکت حامل و اعلام آن به بیمه‌گر تعیین می­شود.

تبصره 2: پول، جواهرات، کارت­های اعتباری و نقدی و هر سندی (document)، مشمول این تعهد نمی‌شوند.

19. یافتن و ارسال بار و ملزومات شخصی: شرکت کمک‌رسان در صورت امکان به نیابت از طرف بیمه­ گر، راهنمایی‌های لازم را درباره نحوه گزارش سرقت، فقدان بار و ملزومات مشخص، به بیمه‌گذار ارائه و برای یافتن آن‌ها همکاری می‌کند. در صورت پیداشدن ملزومات ذکرشده، شرکت حمل‌کننده، انتقال آن را به‌مقصد مدنظر بیمه‌گذار یا کشور محل اقامت او به‌عهده خواهد گرفت. در این صورت، بیمه‌شده متعهد به عودت خسارت دریافتی در زمینه فقدان بار (براساس این ‌بیمه‌نامه) خواهد بود.

20. حواله وجه نقد: اگر بيمه‌شده در طول سفر خود به خارج از کشور در نتیجه سرقت، مفقودشدن بار، بیماری یا حادثه (که می‌تواند از طریق مدارک مربوطه مثل رسید، تأییدیه، شکوائیه رسمی و غیره به اثبات برسد) پول نقد خود را از دست بدهد، شرکت کمک‌رسان (به‌شرط سپرده‌گذاری مبلغ موردتقاضا در قالب چک بانکی، حواله یا پول نقد در دفتر رسمی خود در ایران) تا حداکثر مبلغ 850 یورو را حواله خواهد داد.

21. ارسال وجه‌الضمان: شرکت کمک‌رسان هرگونه وجه‌الضمان مورددرخواست بيمه‌شده را حداکثر تا سقف 850 یورو حواله خواهد داد؛ این حواله مشروط بر این است که بیمه‌شده مبلغ مورد‌درخواست را از قبل در دفاتر رسمی شرکت کمک‌رسان در ایران ‌به‌صورت چک بانکی، حواله یا پول نقد سپرده‌گذاری کند.

22. تاخیر در حرکت: در صورتی که وسیله نقلیه عمومی مورداستفاده بیمه ­گذار برای مسافرت به کشور مقصد، حداقل 6 ساعت تاخیر داشته باشد، شرکت کمک‌رسان به‌شرط ارائه نسخه اصلی صورت‌حساب‌های مربوطه، هزینه‌های اضافی تقبل‌شده به‌دلیل این تاخیر (مواردی مثل هزینه‌های ایاب‌و‌ذهاب، اقامت در هتل و غذا) را تا سقف­ درج‌شده، جبران خواهد کرد:

الف) تاخیر بیش از 6 ساعت: تا سقف 50 یورو.

ب) تاخیر بیش از 12 ساعت: تا سقف 100 یورو.

پ) تاخیر بیش از 18 ساعت: تا سقف 150 یورو.

ت) تاخیر بیش از 24 ساعت: تا سقف 200 یورو.

حداکثر سقف تعهد بابت کلیه مواد بالا 200 یورو است.

تبصره - هرگونه تاخیر ناشی از اعتصاب کارکنان شرکت‌های هواپیمایی، فرودگاه‌های مبدا و مقصد یا کشورهای خدماتی طرف قرارداد با آن‌ها و همچنین تاخیرهای مربوط به پروازهای چارتر و شرایط بد آب و هوایی، مشمول این تعهد نمی‌شوند.

شرایط و محدودیت‌های دیگر مربوط به این سرویس عبارتند از: 

1) قبل از اینکه درخواست خسارتی به‌موجب این بند از ‌بیمه‌نامه بررسی شود، بیمه‌شده باید تاییدیه کتبی در مورد تاریخ، زمان حرکت و دلایل تاخیر را از شرکت حامل یا نمایندگان آن‌ها دریافت کند.

2) خسارت‌های مربوط به این بند از تعهدات، از زمان مقررشده به‌موجب تاییدیه رزرو بلیط برای حرکت بیمه‌شده، محاسبه خواهد شد.

23. اصل صورت‌حساب باید ارائه شود.

ماده  4- در صورتی که شرکت کمک­ رسان به‌دلیل قوای قهریه نتواند هر یک از خدمات ماده 3 این شرایط را انجام بدهد، از مسئولیت مبرا می­شود. ولی بری‌الذمه‌بودن شرکت کمک­ رسان رافع مسئولیت و تعهدات بیمه‌گر وفق شرایط این ‌بیمه‌نامه نیست و بیمه‌گر مسئول جبران خسارت‌های موضوع این ‌بیمه‌نامه است.

 

فصل سوم - وظایف و تعهدات بیمه‌شده

ماده 5- در صورت نیاز به خدمات درج‌شده در ماده 3 این شرایط، بيمه­شده یا شخص دیگری موظف است:

1- در اولین فرصت برای دریافت خدمات درج‌شده در بیمه­ نامه، قبل از هر نوع اقدام شخصی، با مرکز پاسخگویی 24ساعته شرکت کمک­ رسان (با شماره ­های نوشته‌شده در ‌بیمه‌نامه) تماس گرفته و اطلاعات زیر را اعلام کند: 

2- اعلام خسارت 

الف) نحوه اعلام خسارت:

درخواست امداد: برای هر نوع کمک‌رسانی در سراسر دنیا، بیمه‌شده ­باید قبل از هر نوع اقدام شخصی با مرکز پاسخگویی 24ساعته شرکت کمک‌رسان یا بیمه‌گر (به‌شرح درج‌شده در ‌بیمه‌نامه) تماس بگیرد.
     مواردی که بیمه‌شده باید در این تماس گزارش دهد:

نام کامل بيمه­ شده، شماره و مدت بیمه ­نامه، شماره گذرنامه؛

شماره و تاریخ اعتبار ‌بیمه‌نامه مسافرتی؛

تلفن و نشانی محلی که بتوان با او تماس گرفت؛

و شرح مختصر مشکل و خدماتی که مورد‌نیاز است.

تبصره: در مواردی که بيمه ­شده با خطر جانی روبروست، خود یا شخص دیگری باید بدون‌توجه به بند بالا و مفاد بیمه ­نامه، فورا ترتیب انتقال به نزدیکترین بیمارستان را فراهم کند و این موضوع را در اولین فرصت به مرکز پاسخگویی شرکت کمک­ رسان اطلاع بدهد.

ب) کوتاهی در اعلام به‌موقع خسارت به شرکت کمک‌رسان

اعلام خسارت، باید بلافاصله و حداکثر ظرف مدت 240 ساعت (10 روز) بعد از بستری‌شدن یا مشاوره پزشکی با شرکت کمک‌رسان صورت بگیرد. خسارت اعلام‌شده بعد از این مهلت، منتفی تلقی می‌شود و مورد‌قبول شرکت کمک‌رسان و بیمه‌گر نخواهد بود. در مورادی که بیمه‌شده با خطر جانی روبه‌روست، بدون‌توجه به ماده فوق و مفاد این قرارداد باید بعد از انتقال به نزدیک‌ترین مرکز درمانی، این موضوع را در اولین فرصت به مرکز پاسخگویی شرکت کمک‌رسان اطلاع بدهد. 

پ) انتقال پزشکی

اگر بیمه‌شده در رابطه با انتقال یا بازگرداندن به کشور محل اقامت اعلام خسارت کند، ملزم به رعایت نکات زیر است:

1) برای اینکه شرکت کمک‌رسان بتواند در اسرع وقت اقدام کند، بیمه‌شده یا نماینده قانونی او باید اطلاعات زیر را به شرکت کمک‌رسان اعلام کنند:

نام، آدرس و شماره تلفن بیمارستانی که بیمه‌شده به آنجا منتقل شده.

نام، آدرس و شماره تلفن پزشک معالج و در صورت لزوم، پزشک خانوادگی.

2) تیم پزشکی یا نمایندگان شرکت کمک‌رسان باید به بیمه‌شده دسترسی داشته باشند تا بتوانند وضعیت او را بررسی کنند. در صورتی که بیمه‌شده بدون ‌عذر موجه شرایط بستری را فراهم نکند، حقی برای امداد پزشکی نخواهد داشت.

3) در تمام موارد، شرکت کمک‌رسان با موافقت پزشک معالج، تاریخ و نوع وسیله حمل را تعیین می‌کند.

4) شرکت کمک‌رسان تنها در صورتی هزینه حمل‌و‌نقل بیمه‌شده را پرداخت می‌کند که بیمه‌شده هم قسمتی از بلیط خود را (که از آن استفاده نکرده) به شرکت کمک‌رسان واگذار کرده باشد یا معادل هزینه آن را پرداخت کند.

ت) سایر  :

بلافاصله بعد از وقوع خسارت، بیمه‌شده باید برای محدود‌کردن خسارت و آثار آن، نهایت تلاش خود را بکند. بیمه‌شده موظف است کلیه اسنادی که به بازیافت خسارت از منابع مربوطه کمک می‌کند را در اختیار شرکت کمک‌رسان قرار دهد.

 

فصل چهارم - استثنائات

ماده 6 - موارد زیر به‌عنوان اصول کلی، مستثنی از پوشش‌ها و مزایای این ‌بیمه‌نامه هستند:          

1. عمد بیمه‌شده از جمله مواردی که به‌طور مستقیم یا غیرمستقیم در نتیجه سوءنیت بیمه‌شده، مشارکت او در اقدامات جنایی یا ناشی از اعمال مجرمانه یا متقلبانه حاصل شده باشد؛

2. عواقب اقدامات بیمه‌شده در حال اختلال مشاعر یا معالجات روانی؛

3. تقصیر یا قصور عمدی بیمه‌شده نسبت به اعلانات، دستورالعمل‌ها و ضوابط ایمنی؛

4. حوادث و بلایای طبیعی مانند بهمن، سیل، سونامی، کولاک، خشکسالی، طوفان، تگرگ، گردباد، آتش­ سوزی­ های طبیعی، زلزله، رانش زمین، آتشفشان، طوفان­های موسمی، صاعقه و...؛

5. وقایع ناشی از تروریسم، آشوب، شورش، بلوا، اعتصاب و هرگونه اقدامات مقامات حکومتی یا محلی برای مقابله با آن؛

6. وقایع یا اقدامات نیروهای مسلح یا امنیتی در زمان صلح؛

7. جنگ، با اعلام قبلی یا بدون اعلام قبلی و هرگونه درگیری یا مداخله بین‌المللی با استفاده از زور و خشونت؛

8. موراد ناشی از آثار مستقیم و غیرمستقیم رادیواکتیویتی یا آلودگی به تشعشعات هرگونه مواد پرتوزای سوخت‌های هسته‌ای یا مواد پرتوزای سمی منفجره یا هرگونه مواد خطرناک تاسیسات و تجهیزات هسته‌ای؛

 9. موارد ناشی از حضور بیمه‌شده در شرط‌بندی، درگیری و نزاع (به‌استثنای دفاع مشروع یا ضروری)؛

10. بیماری یا صدمات بدنی که پیش از خسارت وجود داشته است؛

11. موارد ناشی از شرکت بیمه‌شده در رقابت‌ها و ورزش‌های حرفه‌ای؛

12. شرکت در انجام ورزش‌های: مسابقات اتومبیل­رانی و موتورسواری به هر روش، شکار حیوانات، غواصی زیر آب با استفاده از کپسول هوا، قایق‌رانی در آب‌های خروشان، اسب‌سواری، کوه‌نوردی حرفه‌ای، صخره‌نوردی، غارنوردی، پاراشوت، بانجی‌جامپینگ، مشت‌زنی، کشتی به هر شیوه، ورزش‌های رزمی، پرش با چتر نجات، بالون‌سواری، سقوط‌آزاد، گلایدینگ و به‌طور کلی هرگونه ورزش و تفریح که عرفا خطرناک تلقی شود؛

13. حضور در رقابت‌ها و تورنومنت‌هایی که به‌وسیله فدراسیون‌های ورزشی یا سازمان‌های مشابه برگزار می‌شوند؛

14. اسکی یا سایر ورزش‌های زمستانی و تابستانی خطرناک؛

15. اشخاصی که به‌طور دائم مقیم خارج از کشور هستند یا اتباع خارجی که مقیم ایران نیستند؛

16. استفاده از وسایل غیرمجاز ناوگان هوایی برای حمل‌ونقل عمومی مسافر که عرفا به‌عنوان وسیله حمل‌و‌نقل مسافر محسوب نمی‌شود؛

17. حوادث ناشی از خطرات شغلی بیمه‌شده که طبق قانون به‌عنوان حوادث شغلی یا کار، قلمداد می‌شوند؛

تبصره: در صورت درخواست بیمه‌گذار با پرداخت حق بیمه اضافی و صدور الحاقیه استثنائات مندرج در بندهای 4 ، 5 ، 10، 11، 12، 14 و 17، می‌تواند تحت‌پوشش قرار گیرد.

18. سفر بیمه‌شده به کشور محل تولد، محل اقامت و محل تابعیت؛

19. علاوه بر استثنائات بالا، ادعای خسارت زیر نیز، مشمول تعهدات این ‌بیمه‌نامه نمی‌شود:

هر نوع هزینه‌ایی که بیمه‌شده یا نماینده قانونی او بدون هماهنگی و گرفتن مجوز کتبی (از شرکت کمک‌رسان یا بیمه‌گر) انجام دهد؛

هر نوع هزینه مرتبط با درمان‌هایی که قبل از برقراری پوشش انجام شده است؛

هر نوع هزینه مرتبط با سفری که به‌قصد درمان انجام شود؛

هر نوع هزینه مرتبط با درمان‌هایی که ناشی از اقدامات پیشگیرانه یا واکسیناسیون باشد؛

هزینه‌های مرتبط با آب‌درمانی، فیزیوتراپی، آفتاب‌درمانی و هزینه‌های مرتبط با زیبایی؛

هزینه­ های مرتبط با عمل‌های جراحی یا درمان­هایی که از نظر پزشک معالج و پزشک معالج شرکت کمک‌رسان بیمه‌شده، می‌تواند تا زمان برگشت به کشور محل اقامت به تعویق بیفتد؛

موارد ناشی از هرگونه بیماری موجود یا قبلی که بیمه‌شده در حال معالجه یا منتظر دریافت تجویز مناسب است یا ظرف دو سال گذشته برای درمان آن، تحت عمل جراحی، آزمایش یا نمونه‌برداری قرار گرفته است.؛

هزینه‌های درمانی ناشی از بیماری‌های مزمن یا بیماری‌هایی که قبل از تاریخ شروع این ‌بیمه‌نامه وجود داشته است. لازم به توضیح است که دوران نقاهت، جزی از کل دوران بیماری ‌است؛

هرگونه شرایط بیماری که طبق نظر تیم پزشکی شرکت کمک­ رسان قابل پیش­بینی یا انتظار (در طول اقامت بیمه‌شده در خارج از کشور محل اقامت او) بوده است.؛

عوارض ناشی از هرگونه شرایط درمانی که شامل حال بیمه‌شده می‌شود و برای آن روندهای درمانی لازم را طی نکرده و داروهای تجویز شده پزشک معالج را استفاده نکند؛

موارد ناشی از بیماری‌ها یا آسیب‌های ایجاد‌شده بر اثر مصرف ارادی الکل، دارو، مواد سمی، مواد مخدر یا داروهای فاقد نسخه پزشکی (به‌غیر از داروهایی که تحت‌نظر پزشک، تجویز و مصرف شده باشند)؛

موارد ناشی از جنون، افسردگی و هر نوع بیماری روحی و روانی؛

کلیه خسارت‌های ناشی از رفتارهای پر خطر جنسی؛

بیماری‌های شیوع‌یافته در مقصد، حسب اعلام سازمان بهداشت جهانی یا ساز� مصرف شده باشند)؛

موارد ناشی از جنون، افسردگی و هر نوع بیماری روحی و روانی؛

کلیه خسارت‌های ناشی از رفتارهای پر خطر جنسی؛

بیماری‌های شیوع‌یافته در مقصد، حسب اعلام سازمان بهداشت جهانی یا سازمان‌ها یا موسسات بهداشتی محلی؛

موراد ناشی از بارداری در مدت سه ماه مانده به زایمان یا سقط جنین اختیاری؛

موارد ناشی از فوت، جراحت یا بیماری ناشی از خودکشی یا اقدام به خودکشی؛

موارد ناشی اضوع این ‌بیمه‌نامه باشد؛

ارتودنسی، ایمپلنت، دندان مصنوعی و عینک؛

خسارت ناشی از بسته‌بندی‌نشدن مناسب وسایل همراه مسافر؛

هر نوع خسارت ناشی از آسیب به بدنه چمدان یا ساک سفری و بار همراه مسافر و هر نوع وسایل و بار شکننده و فاسد‌شدنی؛

هزینه‌هایی که در کشور محل اقامت بیمه‌شده خرج شود؛ هزینه‌هایی که خارج از چارچوب اجرای بیمه خرج می‌شود و به‌طور کلی هزینه‌هایی که پس از انقضای تاریخ ‌بیمه‌نامه یا پس از گذشت 92 روز از تاریخ شروع ‌بیمه‌نامه (صرف­ نظر از مفاد بندهای ضمیمه یا مندرجات شرایط مخصوص ‌بیمه‌نامه) توسط بیمه‌شده تقبل یا پرداخت شود؛

بیماری­های اپیدمیک و پاندمیک اعلام‌شده طبق سازمان بهداشت جهانی، مگر اینکه توافق دیگری بین بیمه‌گر و بیمه‌شده صورت گرفته باشد.
تبصره: هزینه‌های ناشی از بیماری کرونا صرفا با موافقت کتبی بیمه‌گر و اخذ حق بیمه مربوط با شرایط زیر، قابل پوشش است:
الف) پرداخت هزینه‌های مربوط به آزمایش کرونا از جمله تست PCR قبل خروج از کشور، از محل این ‌بیمه‌نامه امکان‌پذیر نیست و تمام هزینه‌های این تست برعهده مسافر ‌است؛
ب) اگر بیمه‌شده بعد از خروج از کشور، طبق نظر پزشک معالج به‌منظور تشخیص ابتلا به بیماری کرونا، ملزم به انجام آزمایش کرونا (از جمله تست PCR) بشود، در صورت مثبت‌بودن نتایج، هزینه‌های مربوطه از محل این ‌بیمه‌نامه قابل‌پرداخت ‌است؛
پ) در تمام موارد، دوره انتظار برای پوشش بیماری کرونا، 14روز پس از تاریخ خروج از کشور ‌است؛ مگر اینکه مسافر دارای برگه نتیجه آزمایش منفی تست کرونای معتبر (PCR) در مراکز مورد تایید بیمه‌گر باشد. آزمایشی که ظرف مدت 72 ساعت قبل از خروج از کشور انجام شده باشد.

فصل پنجم ­ _ شرایط ابطال ‌بیمه‌نامه یا کاهش مدت آن 

 ماده 7-  شرایط ابطال یا کاهش مدت ‌بیمه‌نامه به‌شرح زیر ‌است:

 1. برای ابطال یا کاهش مدت بیمه مسافرتی رویت گذرنامه توسط بیمه­ گر الزامی است.

2. بعد از خروج بيمه­ شده از کشور به هر مقصد و منظور، بیمه ­نامه در خلال سفر بیمه‌شده به‌هیچ‌عنوان باطل نمی‌شود و مدت آن کاهش پیدا نمی‌کند.

3. در صورت انصراف بيمه ­شده از سفر، بیمه­ نامه قابل‌ابطال بوده و حق بیمه بعد از کسر حداکثر مبلغ 100000 ریال قابل‌برگشت است.

4. بیمه ­نامه در صورت عدم استفاده (عدم دریافت روادید) تا شش ماه از تاریخ صدور قابل‌ابطال خواهد بود. بدیهی است بعد از مدت گفته‌شده، بیمه ­نامه از درجه اعتبار ساقط و حق­ بیمه غیر‌قابل‌برگشت است.

5. اگر بیمه ­نامه مسافرتی برای اخذ روادید تهیه شده باشد:

الف) در صورت دریافت‌نکردن روادید با ارائه مستندات قابل‌قبول سفارت، مبنی بر صادرنکردن روادید از سوی سفارت یا کنسولگری مربوطه، ‌بیمه‌نامه قابل‌ابطال بوده و حق بیمه بعد از کسر  مبلغ 100000 ریال قابل‌برگشت است.

تبصره: برای روادیدهای صادرشده بیشتر از 6 ماه، مهلت ابطال ‌بیمه‌نامه (موضوع بند 4 این ماده) به نه ماه از تاریخ صدور افزایش پیدا می‌کند.

ب) در زمان اعتبار روادید بیمه ­نامه به‌هیچ‌وجه باطل نمی‌شود.

 

فصل ششم _ مستندات لازم جهت برگشت حق بیمه ایام استفاده نشده 

ماده 8- به‌منظور برگشت حق بیمه ایام استفاده نشده به بیمه‌گذار، دریافت مستندات زیر ضروری است: 

1.  درخواست کتبی بیمه‌شده با ذکر مدت سفر انجام‌شده؛

2.  اصل گذرنامه بیمه‌شده؛

3.  اصل ‌بیمه‌نامه؛

4. تاییدیه شرکت امدادرسان مبنی بر اعلام‌نکردن یا دریافت‌نکردن خسارت، توسط بیمه‌شده.

بعد از پایان سفر بیمه‌شده و تاییدیه شرکت امدادرسان مبنی بر اعلام‌نکردن یا دریافت‌نکردن خسارت توسط او، حق بیمه ایام استفاده‌نشده مطابق تعرفه مورد‌عمل بیمه‌گر، محاسبه و برگشت داده خواهد شد. 

 

فصل هفتم  - سایر شرایط 

ماده 9-  ارجاع به داوری

طرفين قرارداد بايد اختلاف خود را تا حد امکان از طریق مذاکره حل‌وفصل کنند. اگر این اختلاف از طریق مذاکره حل‌و‌فصل نشود، می‌توانند از طریق داوری یا مراجعه به دادگاه، موضوع را حل کنند. در صورت انتخاب روش داوری، طرفین قرارداد می‌توانند یک نفر داور مرضی‌الطرفین را انتخاب کنند. در صورت توافق‌نداشتن برای انتخاب داور مرضی‌الطرفین، هر یک از طرفین، داور انتخابی خود را ‌به‌صورت کتبی به طرف دیگر معرفی می‌کند. داوران منتخب، داور سومی را انتخاب و بعد از رسیدگی به موضوع اختلاف با اکثریت آراء اقدام به صدور رای داوری می‌کنند. در صورتی که داوران منتخب برای انتخاب داور سوم به توافق نرسند، هر یک از طرفین قرارداد می‌توانند تعیین داور سوم را از دادگاه صالح خواستار شوند. هر یک از طرفین، حق‌الزحمه داور انتخابی خود را می‌پردازند و حق‌الزحمه داور سوم بین طرفین، به‌طور مساوی تقسیم و پرداخت می‌شود.

 

ماده 10- مهلت اقامه دعوا

هرگونه ادعاي ناشی از اين بيمه‌نامه بايد حداكثر ظرف مدت دو سال از تاريخ بطلان، فسخ يا انقضای مدت بيمه‌نامه باشد. در صورت وقوع حوادث تحت پوشش، از تاريخ وقوع حادثه اقامه شود و پس از دو سال مذكور ادعای ناشی از اين بيمه‌نامه مسموع نخواهد بود. مرور زمان مي‌تواند يك دفعه توسط هر يك از طرفين با اظهار‌نامه رسمي قطع شود. در صورت قطع‌شدن مرور زمان، به مدت باقي‌مانده مرور زمان يك سال اضافه خواهد شد.

 

ماده 11- اصل جانشینی

اگر بیمه‌شده در سفر دچار حادثه شود و در این حادثه، مقصری وجود داشته باشد، بیمه‌گر تا سقف خسارت پرداختی (یا تا مبلغ خسارتی که آمادگی پرداخت آن را اعلام کرده است) جانشين بيمه‌شده خواهد بود تا برای اقدامات حقوقی و قانونی عليه مقصر حادثه، اقدام کند؛ اقداماتی که منجر به پرداخت خسارت يا جبران هزینه­ های تحت پوشش این بیمه­ نامه می‌شود. در صورتی كه خدمات انجام‌شده توسط بیمه‌گر كلا يا جزئا در بيمه‌نامه ديگری پوشش داده شده باشد، شخص بیمه‌گر، جانشين بيمه‌شده برای اقدامات حقوقی و قانونی عليه بیمه­ گر و بیمه ­گذار بيمه‌نامه مذكور خواهد بود.

ماده 12 - نوع ارز و نرخ تسعیر مبنای اخذ حق بیمه و پرداخت خسارت این ‌بیمه‌نامه، بر اساس دستورالعمل ابلاغی بیمه مرکزی تعیین می‌شود. بیمه‌گر موظف است بر اساس این دستورالعمل، نوع ارز و نرخ تسعیر آن را در ‌بیمه‌نامه مشخص کند.